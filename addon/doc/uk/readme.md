## Біблія

**Розробник Халімон Олександр:** [halimon.alexandr@gmail.com](mailto:halimon.alexandr@gmail.com)

**Домашня сторінка:** [GitHub](https://github.com/Halimon-Alexandr/nvda-bible-plugin)

**Посилання на файл:** [bible.nvda-addon](https://github.com/Halimon-Alexandr/nvda-bible-plugin/releases/latest/download/bible.nvda-addon)


Ласкаво просимо до нашого додатку — вашого надійного помічника у вивченні Слова Божого!

Біблія — це інструмент, створений для роботи з текстами Святого Письма. 

Однак, на відміну від більшості подібних програм, наш додаток пропонує повністю доступний інтерфейс, оптимізований для невізуального доступу.

Він складається з головного вікна, яке призначене для відображення тексту Писання, а також елементів керування для зміни книги, розділу й перекладу. 

Окрім основного вікна, додаток містить кілька допоміжних діалогових вікон, які надають додаткові можливості — зокрема, швидкий пошук потрібних слів чи фраз у тексті, перехід за біблійним посиланням, а також перегляд паралельних місць Писання.

Вікно програми відкривається за допомогою комбінації клавіш NVDA+x

### Важливо перед початком роботи

Для коректної роботи додатку необхідно мати **хоча б один завантажений переклад Біблії**.  

Якщо при запуску програми переклади відсутні, автоматично відкриється **вікно налаштувань**, у якому потрібно:

- завантажити хоча б один переклад зі списку доступних варіантів;
- натиснути кнопку **«Гаразд»**, щоб зберегти вибір.

Після цього можна продовжити роботу з текстами Святого Письма.

> **Примітка:** Без завантажених перекладів робота з Біблією буде неможлива.

Вікно налаштувань можна викликати в будь-який момент через меню NVDA:  

**NVDA+N → Параметри → Налаштування → Біблія**

### Головне вікно

Воно містить чотири основні елементи: велике текстове поле для відображення тексту Біблії, яке займає більшу частину екрана, та три випадаючі списки для вибору книги, розділу й перекладу.

Крім того, головне вікно програми може містити додаткові вкладки, у кожній з яких можна відкрити незалежно одна від одної іншу книгу, розділ чи переклад.

Текстове поле відображає вибраний уривок Біблії відповідно до заданих параметрів, а в заголовку вікна завжди показуються назва книги, номер розділу, поточний переклад і номер вкладки, що допомагає зорієнтуватися в поточному стані програми.

#### Навігація по тексту

Для переміщення по тексту використовуються стандартні клавіші навігації.  
а також додаткові комбінації для навігації по віршах.

- **PageDown** та **PageUp** — переміщують курсор на 5 віршів уперед або назад.  
- **Ctrl+PageDown** та **Ctrl+PageUp** — переміщують курсор на 10 віршів уперед або назад.  
- Натискання будь-якої цифри в текстовому полі переміщає курсор на вказаний вірш. Якщо необхідно перемістити курсор на вірш, що складається з двох цифр (наприклад, 12 або 45), потрібно швидко натиснути відповідні клавіші на клавіатурі.

#### Перемикання між елементами в головному вікні

Для переходу між елементами інтерфейсу (текстовим полем і списками вибору) можна використовувати:  

- **Tab** — перехід до наступного елемента.  
- **Shift+Tab** — перехід до попереднього елемента.  

Також доступні швидкі клавіші для зміни книги, розділу й перекладу:  

- **B** — наступна книга  
- **Shift+B** — попередня книга  
- **C** — наступний розділ  
- **Shift+C** — попередній розділ  
- **T** — наступний переклад  
- **Shift+T** — попередній переклад  

#### Контекстне меню

Щоб відкрити контекстне меню для вибраного вірша, натисніть клавішу **Applications** або **Shift+F10**.  

У контекстному меню доступні такі дії:  

- Переглянути **паралельні місця**.  
- **Скопіювати** поточний вірш із посиланням, або діапазон віршів, якщо виділено кілька.  

#### Інші комбінації клавіш

- **Ctrl+F** — відкрити вікно пошуку в Біблії.  
- **Ctrl+L** — перейти до місця за біблійним посиланням.  
- **Ctrl+T** — створити нову вкладку.  
- **Ctrl+1–9** — перейти до вкладки з відповідним номером.  
- **Ctrl+Tab** / **Ctrl+Shift+Tab** — циклічно перемикати вкладки.  
- **Ctrl+F4** або **Ctrl+W** — закрити поточну вкладку.  
- **Alt+F4** або **Esc** — закрити головне вікно програми.  

### Вікно пошуку

Вікно пошуку має більше елементів керування, ніж головне вікно, що дозволяє гнучко налаштовувати пошук у тексті Біблії.

#### Елементи керування:
- **Текстове поле для результатів пошуку** — відображає знайдені результати після введення запиту.
- **Поле для введення пошукового запиту** — крім введення тексту, зберігає останні 10 запитів, що дає змогу швидко до них повернутися.
- **Випадаючий список категорій пошуку** — доступні категорії: «Всі книги», «Жодної із книг», «Книги Старого Завіту», «Книги Нового Завіту». Вибір категорії автоматично відмічає відповідну групу книг у списку книг.
- **Випадаючий список книг Біблії** — дозволяє обрати конкретні книги для пошуку. За замовчуванням кількість обраних книг залежить від вибраної категорії.

#### Додаткові елементи пошуку:
- **Прапорці для додаткових опцій пошуку:**
- **Пошук за цілим словом** — активує пошук лише за повними словами.
- **Враховувати регістр** — вмикає чутливість до регістру символів.
- **Регулярний вираз** — дозволяє використовувати регулярні вирази для більш гнучкого пошуку.
- **Інтелектуальний пошук** — дозволяє використовувати модель Gemini для покращенного пошуку за змістом. Потребує API-ключ.

- **Кнопка «Пошук»** — запускає пошук у тексті. Пошук також можна розпочати, натиснувши клавішу Enter у полі для введення запиту.

#### Додаткові функції:

- Натискання клавіші **Enter** на вибраному результаті у полі результатів пошуку відкриває цей текст в поточній вкладці головного вікна програми, а **ctrl+Enter** - в новій вкладці, автоматично закриваючи вікно пошуку.

- **Вікно пошуку можна закрити також за допомогою комбінації клавіш **Alt+F4** або **Esc**.

### Вікно паралельних посилань

Вікно паралельних посилань дозволяє переглядати біблійні уривки, що тематично або контекстно відповідають віршу, на якому було викликано це вікно.  
Воно відкривається через контекстне меню відповідного вірша.

Вікно складається з двох основних елементів:

**Список посилань** — містить перелік біблійних місць, що є паралельними до поточного вірша.  

При зміні вибраного елемента у списку, нижче автоматично оновлюється текст розділу, що містить відповідне посилання.

**Текстове поле** — відображає повний текст розділу, у якому розташований вибраний вірш.  

Фокус автоматично встановлюється на відповідний вірш, щоб  його можна було одразу прочитати.  

У текстовому вікні доступна навігація за тими ж клавішами, що й у головному вікні програми:  

- **PageDown / PageUp** — переміщення на 5 віршів уперед або назад.  
- **Ctrl+PageDown / Ctrl+PageUp** — переміщення на 10 віршів уперед або назад.  
- Введення цифри або декількох цифр — перехід до вірша з відповідним номером.

У заголовку вікна відображається місце Писання, до якого належать поточні паралельні посилання, а також кількість знайдених посилань.

Для відкриття вибраного місця можна натиснути:

- **Enter** — відкриває вибране посилання у поточній вкладці.  
- **Ctrl+Enter** — відкриває вибране посилання в новій вкладці.

Вікно можна закрити за допомогою клавіш **Esc** або **Alt+F4**.

### Вікно переходу за посиланням

Вікно переходу за посиланням відкривається комбінаціями клавіш **Ctrl+L** або **Ctrl+T**.  

Різниця між ними тільки в тому, що перша команда відкриває введене посилання в поточній вкладці, тоді як друга — у новій вкладці.  

Вікно складається з таких елементів:

**Поле для введення посилання на вірш** — приймає посилання на вірш у вигляді скорочень.  

Підтримує історію останніх 10 переходів, що дозволяє швидко повертатися до нещодавно відкритих місць у тексті.  

Приймаються як східний формат («Ів. 3:16»), так і західний («Ів 3, 16»).

- Кнопка **«За замовчуванням»** відкриває початкове місце — Буття, розділ 1, вірш 1.  
- Кнопка **«Відкрити»** Відкриває вказане посилання.  
- Кнопка **«Скасувати»** закриває вікно без виконання переходу.  

Вікно можна також закрити за допомогою клавіш **Alt+F4** або **Esc**.

#### Скорочення книг Біблії

В посиланнях використовуються такі скорочення:

- «Бут» — Буття
- «Вих» — Вихід
- «Лев» — Левіт
- «Чис» — Числа
- «Повт» — Повторення Закону
- «Нав» — Книга Навина
- «Суд» — Книга Суддів
- «Рут» — Книга Рут
- «1Сам» — Перша книга Самуїлова
- «2Сам» — Друга книга Самуїлова
- «1Цар» — Перша книга Царств
- «2Цар» — Друга книга Царств
- «1Хр» — Перша книга Хронік
- «2Хр» — Друга книга Хронік
- «Езд» — Книга Езри
- «Нем» — Книга Неемії
- «Ест» — Книга Есфір
- «Йов» — Книга Йова
- «Пс» — Псалтир
- «Пр» — Приповісті
- «Екл» — Екклезіаст
- «Пісн» — Пісня Пісень
- «Іс» — Книга Ісаї
- «Єр» — Книга Єремії
- «Плач» — Плач Єремії
- «Єз» — Книга Єзекіїля
- «Дан» — Книга Даниїла
- «Ос» — Книга Осії
- «Йоіл» — Книга Йоіла
- «Ам» — Книга Амоса
- «Овд» — Книга Авдия
- «Йона» — Книга Йони
- «Мих» — Книга Михея
- «Наум» — Книга Наума
- «Ав» — Книга Авакума
- «Соф» — Книга Софонії
- «Ог» — Книга Аггея
- «Зах» — Книга Захарії
- «Мал» — Книга Малахії
- «Мт» — Євангеліє від Матвія
- «Мк» — Євангеліє від Марка
- «Лк» — Євангеліє від Луки
- «Ів» — Євангеліє від Івана
- «Дії» — Дії Апостолів
- «Рим» — Послання до Римлян
- «1Кор» — Перше послання до Коринтян
- «2Кор» — Друге послання до Коринтян
- «Гал» — Послання до Галатів
- «Еф» — Послання до Ефесян
- «Фил» — Послання до Филип'ян
- «Кол» — Послання до Колоссян
- «1Сол» — Перше послання до Солунян
- «2Сол» — Друге послання до Солунян
- «1Тим» — Перше послання до Тимофія
- «2Тим» — Друге послання до Тимофія
- «Тит» — Послання до Тита
- «Филим» — Послання до Филимона
- «Євр» — Послання до Євреїв
- «Як» — Послання Якова
- «1Петр» — Перше послання Петра
- «2Петр» — Друге послання Петра
- «1Ів» — Перше послання Івана
- «2Ів» — Друге послання Івана
- «3Ів» — Третє послання Івана
- «Юд» — Послання Юди
- «Об» — Книга Об'явлення

### Ліцензія

Додаток "Біблія" розповсюджується під ліцензією **[GPL 2](https://www.gnu.org/licenses/gpl-2.0.html)**
