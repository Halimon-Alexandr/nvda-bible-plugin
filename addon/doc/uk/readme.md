## Біблія

**Розробник Халімон Олександр:** [halimon.alexandr@gmail.com](mailto:halimon.alexandr@gmail.com)

**Домашня сторінка:** [GitHub](https://github.com/Halimon-Alexandr/nvda-bible-plugin)

Ласкаво просимо до нашого додатку — вашого надійного помічника у вивченні Слова Божого!
Біблія — це інструмент, створений для роботи з текстами Святого Письма. 
Однак, на відміну від більшості подібних програм, наш додаток пропонує повністю доступний інтерфейс, оптимізований для невізуального доступу.
Він має три основних вікна:

- 1 Головне вікно — для вибору книги, розділу та перекладу.
- 2 Вікно пошуку в тексті — для швидкого пошуку потрібних слів чи фраз у тексті.
- 3 Вікно переходу до вірша за посиланням — для відкриття конкретного вірша як в основному вікні програми, так і в вікні переходу.

Вікно програми відкривається за допомогою комбінації клавіш NVDA+x


### Головне вікно

Головне вікно містить чотири основні елементи: велике текстове поле для відображення тексту Біблії, яке займає більшу частину екрана, та три випадаючі списки для вибору книги, розділу і перекладу. Текстове поле показує вибраний уривок Біблії відповідно до обраних параметрів. А у заголовку вікна завжди відображаються назва обраної книги, номер розділу та поточний переклад, що допомагає швидко зорієнтуватися в поточному стані додатку.

#### Гарячі клавіші для навігації по тексту

Для навігації по тексту використовуються стандартні способи навігації за допомогою курсорних клавіш. Клавіші **Ctrl+PageDown** та **Ctrl+PageUp** переміщають курсор на 10 віршів вперед та 10 віршів назад відповідно. Аналогічно, **PageDown** та **PageUp** переміщають курсор на 5 віршів вперед та назад.

Натискання будь-якої цифри в текстовому полі переміщає курсор на вказаний вірш. Якщо необхідно перемістити курсор на вірш, що складається з двох цифр (наприклад, 12 або 45), потрібно швидко натиснути відповідні клавіші на клавіатурі.

#### Перемикання між елементами в головному вікні

Для перемикання між елементами в головному вікні можна використовувати клавіші **Tab** та **Shift+Tab**. Клавіша **Tab** дозволяє переходити від одного елемента до наступного, а **Shift+Tab** — переміщає курсор до попереднього елемента. Це дає змогу зручно переходити між текстовим полем для відображення Біблії і випадаючими списками для вибору книги, розділу та перекладу.

#### Інші комбінації клавіш

- **Ctrl+F** — відкриває вікно пошуку по Біблії, завдяки якому можна знайти потрібний вірш за словом чи фразою.
- **Ctrl+L** — відкриває вікно переходу до конкретного вірша за посиланням, де можна ввести посилання на вірш і перейти до нього безпосередньо.
- Закриття вікон програми — всі вікна додатку закриваються за допомогою комбінації клавіш **Alt+F4** або **Esc**.

### Вікно пошуку

Вікно пошуку має більше елементів керування, ніж головне вікно, що дозволяє гнучко налаштовувати пошук у тексті Біблії.

#### Елементи керування:
- **Текстове поле для результатів пошуку** — відображає знайдені результати після введення запиту.
- **Поле для введення пошукового запиту** — крім введення тексту, зберігає останні 10 запитів, що дає змогу швидко до них повернутися.
- **Випадаючий список категорій пошуку** — доступні категорії: «Всі книги», «Жодної із книг», «Книги Старого Завіту», «Книги Нового Завіту». Вибір категорії автоматично відмічає відповідну групу книг у списку книг.
- **Випадаючий список книг Біблії** — дозволяє обрати конкретні книги для пошуку. За замовчуванням кількість обраних книг залежить від вибраної категорії.

#### Додаткові елементи пошуку:
- **Прапорці для додаткових опцій пошуку:**
- **Пошук за цілим словом** — активує пошук лише за повними словами.
- **Враховувати регістр** — вмикає чутливість до регістру символів.
- **Регулярний вираз** — дозволяє використовувати регулярні вирази для більш гнучкого пошуку.
- **Кнопка «Пошук»** — запускає пошук у тексті. Пошук також можна розпочати, натиснувши клавішу Enter у полі для введення запиту.

#### Додаткові функції:
- **Натискання клавіші Enter на вибраному результаті у полі результатів пошуку відкриває цей текст в головному вікні, автоматично закриваючи вікно пошуку.
- **Вікно пошуку можна закрити також за допомогою комбінації клавіш **Alt+F4** або **Esc**.

### Вікно переходу за посиланням

Вікно переходу за посиланням відкривається комбінацією клавіш **Ctrl+L** і складається з таких елементів:

- **Текстове поле для відображення знайдених віршів** — показує текст знайденого вірша або фрагменту в залежності від налаштувань.
- **Поле для введення посилання на вірш** — приймає посилання на вірш у вигляді скорочень. Також у цьому полі зберігається історія останніх 10 переходів, що дозволяє швидко повернутися до попередніх місць у тексті.
- **Прапорець вибору відображення вірша** — дозволяє вибрати, де відобразити вірш: в поточному вікні програми, чи в головному.
- **Кнопки «ОК» і «Скасувати»** — кнопка «ОК» відкриває обраний вірш за посиланням, а кнопка «Скасувати» закриває вікно переходу без виконання пошуку.

Вікно можна також закрити за допомогою клавіш **Alt+F4** або **Esc**.

- Приймаються як східний формат написання (наприклад, «Ів. 3:16»), так і західний формат («Ів 3, 16»).
- Якщо зняти прапорець «Відкривати в основному вікні», то можна вказати діапазон віршів для відображення, наприклад: «Ів. 3:16–20».

#### Скорочення книг Біблії

В посиланнях використовуються такі скорочення:

- «Бут» — Буття
- «Вих» — Вихід
- «Лев» — Левіт
- «Чис» — Числа
- «Повт» — Повторення Закону
- «Нав» — Книга Навина
- «Суд» — Книга Суддів
- «Рут» — Книга Рут
- «1Сам» — Перша книга Самуїлова
- «2Сам» — Друга книга Самуїлова
- «1Цар» — Перша книга Царств
- «2Цар» — Друга книга Царств
- «1Хр» — Перша книга Хронік
- «2Хр» — Друга книга Хронік
- «Езд» — Книга Езри
- «Нем» — Книга Неемії
- «Ест» — Книга Есфір
- «Йов» — Книга Йова
- «Пс» — Псалтир
- «Пр» — Приповісті
- «Екл» — Екклезіаст
- «Пісн» — Пісня Пісень
- «Іс» — Книга Ісаї
- «Єр» — Книга Єремії
- «Плач» — Плач Єремії
- «Єз» — Книга Єзекіїля
- «Дан» — Книга Даниїла
- «Ос» — Книга Осії
- «Йоіл» — Книга Йоіла
- «Ам» — Книга Амоса
- «Овд» — Книга Авдия
- «Йона» — Книга Йони
- «Мих» — Книга Михея
- «Наум» — Книга Наума
- «Ав» — Книга Авакума
- «Соф» — Книга Софонії
- «Ог» — Книга Аггея
- «Зах» — Книга Захарії
- «Мал» — Книга Малахії
- «Мт» — Євангеліє від Матвія
- «Мк» — Євангеліє від Марка
- «Лк» — Євангеліє від Луки
- «Ів» — Євангеліє від Івана
- «Дії» — Дії Апостолів
- «Рим» — Послання до Римлян
- «1Кор» — Перше послання до Коринтян
- «2Кор» — Друге послання до Коринтян
- «Гал» — Послання до Галатів
- «Еф» — Послання до Ефесян
- «Фил» — Послання до Филип'ян
- «Кол» — Послання до Колоссян
- «1Сол» — Перше послання до Солунян
- «2Сол» — Друге послання до Солунян
- «1Тим» — Перше послання до Тимофія
- «2Тим» — Друге послання до Тимофія
- «Тит» — Послання до Тита
- «Филим» — Послання до Филимона
- «Євр» — Послання до Євреїв
- «Як» — Послання Якова
- «1Петр» — Перше послання Петра
- «2Петр» — Друге послання Петра
- «1Ів» — Перше послання Івана
- «2Ів» — Друге послання Івана
- «3Ів» — Третє послання Івана
- «Юд» — Послання Юди
- «Об» — Книга Об'явлення

### Переклади

На даний момент додаток "Біблія" має такі переклади:

#### Українські переклади:
- Переклад Рафаїла Турконяка
- Переклад Івана Хоменка
- Переклад Івана Огієнка
- Переклад Куліша та Пулюя
- Сучасний український переклад Біблійного товариства
- Український переклад сучасною мовою

#### Російські переклади:
- Синодальний переклад
- Сучасний переклад
- Новий російський переклад

#### Англійські переклади:
- English Standard Version
- King James Bible
- New International Version

### Ліцензія

Додаток "Біблія" розповсюджується під ліцензією **[GPL 2](https://www.gnu.org/licenses/gpl-2.0.html)**
