{
    "1": {
        "1": "Слово Господа, що було Йоїлові, синові Петуїла:",
        "2": "«Старійшини почуйте це! Послухайте, всі люди краю! Чи так було колись за ваших днів чи за життя батьків ваших? Ні!",
        "3": "Розкажіть про це дітям своїм, а діти хай своїм розкажуть дітям, а їхні діти — всім прийдешнім поколінням.",
        "4": "Все, що летуча сарана лишила, то гусінь-сарана пожерла, усе, що гусінь-сарана лишила, стрибуча сарана пожерла, а що стрибуча сарана лишила, нищівна сарана пожерла.",
        "5": "Прокиньтеся, п’яні лідери, плачте й голосіть, ви, хто вином солодким впивається, бо скінчилося воно, більше не скуштувати вам його.",
        "6": "Народ могутній, незліченний вдерся в край мій. У нього зуби, наче зуби лева, у нього ікла, наче у левиці ікла.",
        "7": "Спустошення вони принесли в виноградник мій, перетворили фіґові дерева на обрубки, вони кору з них облупили, викинувши геть, і зробили білими галузки.",
        "8": "Голоси, мов наречена, вбрана у вереття, над своїм померлим нареченим.",
        "9": "Офіри й ливні жертви зникли з храму. Священики, Господні слуги, тужать.",
        "10": "Поля спустошено і висушено землю. Бо збіжжя спустошене, і висохло молоде вино, олія свіжа вийшла вся.",
        "11": "Сумуйте, хлібороби, голосіть, винороби, за ячменем та пшеницею, адже згнило у полі жниво.",
        "12": "І лози виноградні зів’яли й фіґові дерева. Гранати, навіть пальми й яблуні — усі дерева повсихали в полі. І справді, всохла радість між людьми.",
        "13": "Священики, вберіться у вереття й голосіть, тужіть усі, хто служить при вівтарі. Ввійдіть, слуги мого Бога, ніч перебудьте у веретті, бо хлібні жертви й ливні жертви вже не принесуть до храму Бога вашого.",
        "14": "Призначте піст, усю громаду скличте, зберіть старійшин і усіх людей до храму Господа Бога вашого, й до Господа взивайте.",
        "15": "Сумний то буде день, бо наближається вже день Господній. Він прийде, як могутня руїна від Всевишнього.",
        "16": "На ваших очах пропала вся їжа, а щастя і радість зникли з Божої оселі.",
        "17": "Ми посіяли насіння, але воно всохло під землею. Покинуто комори, розвалилися стодоли, бо зів’яло збіжжя.",
        "18": "А як реве худоба! Довкола никають стада, бо їм немає пасовиська, овець отари й ті вмирають.",
        "19": "О Господи, до Тебе я взиваю, бо зжер вогонь пасовиська в пустелі, спалило полум’я усі дерева в полі.",
        "20": "Навіть звірі польові, і ті потребують Твоєї допомоги, адже потоки всохли, вогонь пожер всі пасовиська у пустелі»."
    },
    "2": {
        "1": "На сполох бийте на горі Моїй святій! Гукайте голосно на цій Святій горі Моїй! Нехай всі люди краю затремтять, бо йде Господній день, він близько.",
        "2": "І буде він днем темряви і мороку, днем темних й чорних хмар. Немов пітьма, яка вкриває гори, незлічене й могутнє військо. Одвіку ще такого не було, й ніколи більш не буде.",
        "3": "Юрмища зруйнують країну, як вогонь усепожираючий: земля попереду, немов той сад Едему, позаду — геть спустошена пустеля, й нікому не уникнути цього.",
        "4": "Вони схожі на коней, скачуть, мов бойова кіннота.",
        "5": "Послухайте, як гуркочуть вони, наче колісниці, стрибаючи по верхівках гір, немов гуготіння вогню, що стерню пожирає, неначе лаштується військо могутнє до битви.",
        "6": "Народи від жаху тремтять перед нею, обличчя кожне сполотніло від страху.",
        "7": "Ці воїни кидаються в бій, та швидко на стіни лізуть. Вони вперед несхибно крокують, з путі свого ніхто з них не зверне.",
        "8": "Жодний солдат не штовхне того, хто поруч, простує кожний з них своїм шляхом. Хтось упаде з них, вражений стрілою, та інші не спиняють біг.",
        "9": "Вони вриваються у місто, вилазячи на мури, вони вдираються в оселі, крізь вікна лізуть, наче крадії.",
        "10": "Земля трясеться перед ними, і небеса тремтять, затьмарюються сонце й місяць, й зірки перестають світити.",
        "11": "Господь підносить голос перед військом, адже велике Його військо, могутнє справді, воно виконує Його накази. Великий день Господній і страшний! Нікому подужати його не вдасться!",
        "12": "«Але й тепер, — Господь говорить, — до Мене поверніться серцем всім, з постом, плачем і голосінням.",
        "13": "Серце роздеріть своє, а не вбрання ». До Господа, до Бога вашого верніться, бо Він благий, і милосердний Він, терплячий і величний у любові, готовий кару переглянути для вас.",
        "14": "Хто знає? Може Всевишній передумає, і дасть Своє благословення вам офіри й ливні жертви Йому принести.",
        "15": "Сурміть у сурму на Сіоні! Призначте піст! Скликайте зібрання!",
        "16": "Людей зберіть! Призначте урочисте зібрання! Зберіть старійшин, немовлят, дітей покличте! Нехай вийде зі свого покою молодий, хай молодиця вийде з-під запони.",
        "17": "Нехай священики, Господні слуги, ридають між жертовником і ґанком. Хай кажуть: „Змилуйся Ти над Своїм народом. Не дай над власністю Твоєю глузувати і збиткуватися народам іншим, говорячи: „Де ж той їхній Бог?”»",
        "18": "Тоді Господь розгнівався за край Свій, і до свого народу співчуття відчув Господь.",
        "19": "Господь сказав тоді народу: «Ось посилаю Я вам збіжжя, молоде вино й олію, і ви насититеся. Більше не дозволю наругою вам бути серед народів.",
        "20": "Від вас далеко Я зашлю північне військо. Зашлю його в сухі й спустошені краї, передовий загін зашлю за Мертве море, а задню охорону — за Середземне море. І сморід їхній піднесеться вгору, підніметься бридкий той дух, бо так багато скоїли вони лихого.",
        "21": "Не бійся, земле! Радуйся і веселись, адже Господь зробив великі справи!",
        "22": "Не бійтеся, тварини дикі, бо зазеленіють пасовиська у пустелі, дерева принесуть плоди, смоква й лоза дадуть врожай добірний.",
        "23": "Сіону діти, веселіться і радійте, бо Господь пошле вам дощ в ознаку щедрості Своєї: і ранній дощ, і пізній, як Він і робив раніше.",
        "24": "Токи наповняться зерном, олія й молоде вино переливатимуться через верх із діжок.",
        "25": "Я відшкодую вам за ті роки, що їх пожерла гусінь-сарана, стрибуча сарана, нищівна сарана і сарана летуча — Моє велике військо, що проти вас послав Я.",
        "26": "Ви їстимете і насититеся, й хвалити будете ім’я Господа вашого Бога, бо диво Він для вас зробив. Народ Мій більш ніколи принижений не буде.",
        "27": "І знатимете ви, що Я в Ізраїлі живу, що Я Господь, ваш Бог, і іншого немає. І Мій народ ніколи більш принижений не буде. Господь наділить увесь народ духом Своїм.",
        "28": "Я після цього виллю Дух Мій на усіх людей, пророкуватимуть сини і дочки ваші. Сни будуть снитися старійшинам, а ваші юнаки найкращі бачитимуть з’яви.",
        "29": "Навіть на ваших слуг Я виллю Дух Мій у ті дні.",
        "30": "Явлю Я дива в небі й на землі: кров, полум’я, і стовпи диму.",
        "31": "На пітьму сонце обернеться, а місяць — на кров перед тим, як прийде день Господній великий і страшний!",
        "32": "І кожен, хто на Сіоні та в Єрусалимі ім’я Господнє призове, спасеться. Поміж врятованими будуть ті, кого Господь покликав»."
    },
    "3": {
        "1": "Всевишній говорить: «В ті дні, в той час, Я відновлю Юдеї та Єрусалима процвітання,",
        "2": "зберу докупи всі народи й приведу їх до долини Єгошафата. І там народи приведу до суду, за Мій народ, за Мою спадщину — Ізраїль, адже вони розвіяли Ізраїль між народів і край Мій поділили.",
        "3": "Вони за жеребом ділили Мій народ, міняли хлопця на розпусницю, дівчину ж продавали за вино, яке пили.",
        "4": "І що ви Мені, Тире, Сидоне, і вся филистимська земле? Чи ви за щось намагаєтеся Мені відплатити? Якщо помститись намагаєтесь, відплату вашу та й на вашу ж голову Я хутко оберну.",
        "5": "Ви те забрали, що є золотом і сріблом Моїм, ви занесли мої найдорогоцінніші скарби до храмів своїх.",
        "6": "Ви продали дітей Юди й дітей Єрусалима грекам, так далеко заславши їх від їхньої рідної землі.",
        "7": "Начувайтесь, Я підніму їх із місць, куди їх продано, і відплату вашу оберну на ваші голови.",
        "8": "Я продам синів і дочок ваших у руки дітей Юдеї, а вони їх продадуть севійцям, далекому народу». Так казав Господь.",
        "9": "Оголосіть усім народам: «Готуйтесь до війни! Збудіть бійців! Хай воїни усі у бій вступають.",
        "10": "І перекуйте на мечі плуги, серпи — на списи. Нехай найслабший скаже: „Я — могутній боєць”.",
        "11": "Усі народи навкруги, поспішайте на допомогу, збирайтеся докупи! Веди, Господи, Своїх бійців!",
        "12": "Нехай народи будуть наготові, прийдуть в долину Єгошафата. Бо там судити сяду Я усі навколишні народи.",
        "13": "Змахніть серпом, адже жнива поспіли. Ідіть, топчіть, бо винодавильня вже повна. Вино вже через вінця ллється, бо їхнє зло — велике!",
        "14": "За натовпом юрба зібралась, бо вже близький день вироку Господнього, який Він винесе у Долині Рішення.",
        "15": "Сонце й місяць затьмаряться, згаснуть зірки.",
        "16": "Реве Господь з Сіону й гримить з Єрусалима, здригаються земля і небеса. Але Господь буде притулком для Свого народу, твердинею для дітей Ізраїлю.",
        "17": "Тож знатимете ви, що Я, Господь ваш Бог, живу Я на Сіоні, на Моїй Святій горі. Святим Єрусалим Мій буде, і через нього ворог більше не пройде.",
        "18": "Тоді поллється з гір вино солодке, а пагорби тектимуть молоком. Усі яри Юдеї потечуть водою, і джерело проб’ється з храму Господа, зросить долину Шиттим.",
        "19": "Єгипет стане пусткою, а Едом — пустим, безлюдним краєм, то за жорстокість до дітей Юдеї, бо в землях своїх вони безвинну кров пролили.",
        "20": "Юдея буде людною повік, народ буде жити в Єрусалимі із покоління в покоління.",
        "21": "Хіба лишу Я непокараним кровопролиття? Я не лишу його без покарання». Господь буде вічно жити на Сіоні!"
    }
}