{
    "1": {
        "1": "Слово Господа було Йоні, синові Аміттая. Господь сказав:",
        "2": "«Вставай! Іди до Ниневії, цього великого міста, і проповідуй проти нього, бо Мені відкрилися всі ті лихі вчинки, що коять її люди, та накажи їм припинити їхні лихі справи».",
        "3": "Тож Йона встав, але вирушив у протилежний бік, намагаючись утекти до Таршиша, подалі від Господа. Він прийшов до Йоппи й знайшов корабель, що плив до Таршиша. Тож він сплатив за подорож, та зійшов на корабель, щоб плисти з ним до Таршиша, подалі від Господа.",
        "4": "Але Господь наслав дужий вітер на море. Знялася страшенна буря на морі, і здавалося, що корабель ось-ось розіб’ється.",
        "5": "Моряки перелякалися, й кожен молився своєму богу. Вони викинули вони весь вантаж, що був на кораблі, в море, щоб став корабель легшим. Тим часом Йона пішов у каюту, ліг там і глибоко заснув.",
        "6": "Підійшов до нього капітан і сказав: «Що ж ти спиш? Вставай, молися своєму богу! Може, той бог зглянеться над нами, й ми не загинемо».",
        "7": "Тоді моряки сказали одне одному: «Давайте кинемо жереб і довідаємося, хто спричинив це лихо». Вони кинули жереб, і жереб показав, що Йона був винним у цієї біді.",
        "8": "Тож вони його спитали: «Скажи нам, будь ласка, чи через тебе усе це лихо трапиться? Чим ти займаєшся? Звідки ти? З якої країни? З якого народу?»",
        "9": "Він відповів їм: «Я єврей і поклоняюся Господу Богу Небес, Тому, Хто створив море і сушу».",
        "10": "Тоді моряки дуже злякалися й сказали йому: «Що ж ти наробив?» Бо люди знали, що він утікав від Господа, адже він сам сказав їм про те.",
        "11": "Вони мовили: «Що нам з тобою робити, щоб море заспокоїлося для нас?» Бо ж море ставало дедалі більш буремним.",
        "12": "Він відповів: «Киньте мене в море, тож воно заспокоїться для вас. Бо знаю я, що цей шалений шторм напав на вас через мене».",
        "13": "Але замість цього, люди намагалися на веслах вести корабель до землі, та не змогли, бо море ставало дедалі буремнішим.",
        "14": "Вони звернулися до Господа і сказали: «О Господи! Не дай нам загинути через вбивство невинної людини! Щоб ми не відповідали за смерть її! Будь милосердним до нас, бо ти, Господи, дієш за бажанням Своїм».",
        "15": "Тож узяли вони й кинули Йону в море. І море вмить заспокоїлося.",
        "16": "Тоді вони відчули великий страх перед Господом, тож принесли жертву Господу й дали обітницю Йому.",
        "17": "Господь змусив величезну рибу проковтнути Йону. Йона перебував у череві риби три дні й три ночі."
    },
    "2": {
        "1": "Йона молився Господу Богу своєму в череві риби.",
        "2": "Він промовив: «У скруті я до Всевишнього звернувся, і відповів мені Господь! З глибин Шеолу про допомогу я просив, і Ти почув мій голос.",
        "3": "Ти мене кинув у глибоке море, в самісіньку безодню океану, й вода зімкнулася навколо мене, а могутні хвилі поглинули мене».",
        "4": "Тоді сказав я: «Адже усунуто мене з-перед очей Твоїх, але, навіть зараз, я дивлюся в сторону храму Твого святого за допомогою.",
        "5": "Вода мене до горла охопила. Глибоке море мене оточило, і водорості оповили голову мою.",
        "6": "Та Ти підняв життя моє з могили, о Господи, мій Боже!",
        "7": "Якщо життя мене вже майже полишило, я Господа згадав, й моя молитва до Тебе долетіла в храм святий.",
        "8": "Деякі люди вклоняються марним бовванам, але ті ідоли ніколи їм не допоможуть.",
        "9": "Та я складатиму Тобі подяку, я жертву принесу Тобі. Я виконаю те, що обіцяв. Від Господа надходить порятунок!»",
        "10": "Тоді Господь наказав рибі, й вона виплюнула Йону на сушу."
    },
    "3": {
        "1": "І вдруге було Йоні слово Господнє. Господь сказав:",
        "2": "«Вставай! Іди до Ниневії, цього великого міста, й проповідуй йому ті слова, що Я сказав тобі».",
        "3": "Тож підвівся Йона й відразу ж рушив до Ниневії, як Господь наказав. Ниневія була великим містом у Бога, за три дні не обійдеш.",
        "4": "Йона пішов до міста і пройшов його за один день. Він проповідував і казав: «Через сорок днів Ниневію буде зруйновано».",
        "5": "І люди Ниневії повірили Богові! Вони закликали всіх поститися, тож вдягнулися в верета — всі, від великого до малого.",
        "6": "Коли ця звістка досягла царя Ниневії, він підвівся із свого престолу, скинув із себе вбрання, вдягнувся у вереття й сів на попіл.",
        "7": "По тому в Ниневії оголосили його наказ: «За велінням царя та його вельмож, жодна людина, ані тварина, ні віл, ані вівця нічого не їстимуть й не питимуть води.",
        "8": "Кожна людина й тварина мусять вдягнутись у вереття і якомога голосніше гукати до Бога. Кожен мусить полишити лихе своє життя й припинити власноручно чинити насильство.",
        "9": "Хто знає? Можливо, Бог і передумає, і перестане гніватися, тож ми тоді не загинемо».",
        "10": "Побачив Бог вчинки їхні, побачив, що вони полишили своє лихе життя, і тому Бог передумав щодо біди, про яку казав Він, що нашле на них, і не зробив цього."
    },
    "4": {
        "1": "Дуже не сподобалося це Йоні, й він розсердився.",
        "2": "Тож помолився він Господу: «О Господи! Хіба ж не те саме говорив я, коли був у своїй країні? Саме через це я спершу намагався утекти до Таршиша, бо я знав, що Ти — Бог милостивий, що зглянешся на них, тебе нелегко розгнівати, любов Твоя велика, і Ти готовий передумати щодо покарання.",
        "3": "Тож тепер, о Господи, забери в мене життя, бо я б краще помер, ніж жив».",
        "4": "Тоді Господь сказав: «Хіба справедливо ти розгнівався через те, що Я не понищив їх?»",
        "5": "Йона вийшов із міста на схід і сів там. Він влаштував для себе навіс і сидів під ним у затінку, чекаючи, щоб побачити, що станеться з містом.",
        "6": "Тоді Господь бог зробив так, що гарбуз виріс високо над головою Йони, щоб укрити його тінню. Дуже зрадів Йона гарбузові.",
        "7": "Та на світанку наступного дня Бог наслав на гарбуз черв’яка, і гарбуз висох.",
        "8": "Після того, як сонце стало високо в небі, Бог наслав посушливий східний вітер. Спекотливе сонце пекло голову Йоні, і він зомлів, і забажав він собі смерті. Сказав він: «Я б краще помер, ніж жив!»",
        "9": "Та Бог сказав Йоні: «Хіба правильно, що розгнівався ти через те, що гарбуз зів’яв?» Йона відповів: «Правильно. Я такий розгніваний, що ладен померти».",
        "10": "Тоді Господь сказав: «Ти так вболіваєш за рослину, хоч нічого й не зробив, щоб вона росла. Рослина ця за одну ніч виросла і за одну ніч всохла.",
        "11": "Хіба не повинен Я вболівати за Ниневію, це велике місто, де мешкає багато людей, та тварин: понад сто двадцять тисяч чоловік, які не мали й гадку про те лихо, що вони чинили?»"
    }
}