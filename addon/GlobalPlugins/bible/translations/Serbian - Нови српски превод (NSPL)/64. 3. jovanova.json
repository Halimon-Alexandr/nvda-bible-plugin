{
    "1": {
        "1": "Od starešine, voljenom Gaju, koga istinski volim.",
        "2": "Voljeni moj, molim se da ti u svemu bude dobro, i da te zdravlje služi, kao što je tvojoj duši dobro.",
        "3": "Veoma sam se obradovao kada su neka braća došla i potvrdila mi da si veran istini, kao što uvek i živiš po njoj.",
        "4": "Za mene nema veće radosti od one kada čujem da moja deca po istini žive.",
        "5": "Voljeni moj, verno postupaš u onome što činiš za braću, čak i za one koji su stranci.",
        "6": "Oni su posvedočili pred crkvom o tvojoj ljubavi. Dobro ćeš učiniti ako ih opremljene pošalješ na put kako je dostojno Boga.",
        "7": "Jer oni su radi njegovog imena krenuli na put, i ne primaju ništa od neznabožaca.",
        "8": "Prema tome, mi smo dužni da prihvatamo takve ljude, da bismo bili saradnici istine.",
        "9": "Pisao sam nešto i crkvi, ali nas ne prima Diotref, koji hoće da bude prvi među njima.",
        "10": "Zato ću ga, kada budem došao, podsetiti na ono što čini, te kako nas kleveće zlobnim rečima. I to mu nije dovoljno; šta više, on ne prima braću, te brani onima koji bi to hteli i isključuje ih iz crkve.",
        "11": "Voljeni moj, ne ugledaj se na zlo, nego na dobro. Ko dobro čini, od Boga je, a ko čini zlo, nikada nije video Boga.",
        "12": "Što se tiče Dimitrija, za njega su svi dali dobro svedočanstvo, pa i sama istina svedoči pohvalno o njemu. I mi svedočimo, pa znaš da je naše svedočanstvo istinito.",
        "13": "Mnogo toga bih imao da ti saopštim, ali to neću učiniti perom i mastilom,",
        "14": "no se nadam da ću te uskoro videti, pa ćemo usmeno razgovarati.",
        "15": "Mir sa tobom! Pozdravljaju te prijatelji. I ti pozdravi prijatelje, svakog poimence."
    }
}