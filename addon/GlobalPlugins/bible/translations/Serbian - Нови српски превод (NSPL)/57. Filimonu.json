{
    "1": {
        "1": "Od Pavla, sužnja radi Hrista Isusa, i od brata Timoteja, našem saradniku, voljenom Filimonu,",
        "2": "sestri Apfiji, i našem saborcu Arhipu, kao i celoj crkvi koja se okuplja u tvome domu.",
        "3": "Milost vam i mir od Boga, Oca našega, i Gospoda Isusa Hrista.",
        "4": "Uvek zahvaljujem svome Bogu kad te spominjem u svojim molitvama.",
        "5": "Slušam, naime, o tvojoj ljubavi koju imaš prema celom Božijem narodu i o tvojoj veri u Gospoda Isusa.",
        "6": "Molim se da tvoje učešće u zajedničkoj veri postane delotvorno kroz dublje razumevanje svakog blagoslova koji imamo u našem zajedništvu s Hristom.",
        "7": "Imao sam, naime, mnogo radosti i utehe od tvoje ljubavi, brate, što si okrepio srca svetih.",
        "8": "Stoga, imam punu slobodu u Hristu da ti zapovedim šta si dužan da činiš.",
        "9": "Ali zato što te volim radije ću te moliti, takav kakav sam, starac Pavle, a sada i sužanj radi Hrista.",
        "10": "Molim te za moje dete Onisima, kome sam postao duhovni otac u tamnovanju.",
        "11": "On ti je nekad bio nekoristan, ali sada je i tebi i meni postao koristan.",
        "12": "Šaljem ti ga natrag, njega, srce moje.",
        "13": "Hteo sam da ga zadržim kod sebe da mi umesto tebe posluži za vreme mog tamnovanja radi Radosne vesti.",
        "14": "Ipak, nisam ništa hteo da činim bez tvoga pristanka, da tvoje dobro delo ne bude od moranja, nego od dobre volje.",
        "15": "Jer možda je baš zato i bio odvojen od tebe na kratko, da bi ga dobio zauvek,",
        "16": "ali ne više kao roba, nego mnogo više od roba, kao voljenog brata. On je i meni naročito drag, ali je tebi draži, i kao čovek i kao brat u Gospodu.",
        "17": "Prema tome, ako me smatraš za druga, prihvati ga kao mene samog.",
        "18": "Ako te je oštetio ili ti nešto duguje, to stavi na moj račun.",
        "19": "Ja, Pavle, lično potpisujem: ja ću platiti; da ne pominjem da i sebe samog duguješ meni.",
        "20": "Da, brate, hajde da od tebe imam kakve koristi radi Gospoda; okrepi moje srce u Hristu.",
        "21": "Ovo sam ti napisao uzdajući se u tvoju poslušnost, jer znam da ćeš učiniti i više od onoga što tražim.",
        "22": "Ujedno mi pripremi gostinsku sobu, jer se nadam da ću vam posredstvom vaših molitava biti darovan.",
        "23": "Pozdravlja te Epafras koji je sa mnom sužanj radi Hrista Isusa,",
        "24": "i moji saradnici Marko, Aristarh, Dimas i Luka.",
        "25": "Milost Gospoda našeg Isusa Hrista sa vašim duhom."
    }
}