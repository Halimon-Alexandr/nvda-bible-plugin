{
    "1": {
        "1": "Od starešine izabranoj gospođi i njenoj deci, koju u istini volim. I ne samo ja, nego i oni koji poznaju istinu,",
        "2": "zbog istine koja živi u nama i biće sa nama doveka.",
        "3": "Milost, milosrđe i mir od Boga Oca i Isusa Hrista, Očeva Sina, biće sa nama u istini i ljubavi.",
        "4": "Veoma sam se obradovao što sam među tvojom decom našao one koji žive u istini, upravo onako kako smo primili zapovest od Oca.",
        "5": "A sada te molim, gospođo: volimo jedni druge. Ovo ti ne pišem kao neku novu zapovest, nego zapovest koju smo imali od početka.",
        "6": "A ovo je ljubav: da živimo po njegovim zapovestima. A zapovest je ona koju ste čuli od početka: da živite u ljubavi.",
        "7": "Jer mnoge su se varalice pojavile u svetu, koji govore da Isus Hristos nije došao u telu. Ko god tako govori, on je varalica i antihrist.",
        "8": "Pazite da ne izgubite ono oko čega smo se mi trudili, nego da primite punu platu.",
        "9": "Ko ne ostaje u Hristovom učenju, već se udaljava od njega, nema Boga. Ko ostaje u njegovom učenju, on ima i Oca i Sina.",
        "10": "Ako neko dođe k vama, a ne donosi vam ovo učenje, ne primajte ga u svoju kuću, niti ga pozdravljajte.",
        "11": "Svako ko ga pozdravlja, postaje saučesnik u njegovim zlim delima.",
        "12": "Imam još mnogo toga da vam saopštim, ali to neću učiniti papirom i mastilom. Nadam se da ću doći k vama i da ću usmeno razgovarati sa vama, da se naša radost upotpuni.",
        "13": "Pozdravljaju te deca tvoje izabrane sestre."
    }
}