{
    "1": {
        "1": "Paulus, Silvanus og Timoteus, til tessalonikernes menighet i Gud, vår Far, og Herren Jesus Kristus:",
        "2": "Nåde være med dere og fred fra Gud, vår Far, og Herren Jesus Kristus!",
        "3": "Vi skylder alltid å takke Gud for dere, søsken, som rett er, fordi deres tro vokser seg stadig rikere, og kjærligheten dere har til hverandre blir sterkere hos hver enkelt av dere.",
        "4": "Derfor roser vi oss av dere i Guds menigheter for deres tålmodighet og tro i alle deres forfølgelser og trengsler som dere holder ut i.",
        "5": "Dette er et klart bevis på Guds rettferdige dom, for at dere kan bli funnet verdige til Guds rike, som dere også lider for,",
        "6": "så sant det er rettferdig at Gud gjengjelder dem som plager dere med trengsel,",
        "7": "og at Han til dere som er plaget, gir hvile sammen med oss når Herren Jesus blir åpenbart fra Himmelen med sine mektige engler.",
        "8": "Da tar Han hevn med flammende ild over dem som ikke kjenner Gud, og over dem som ikke er lydige mot vår Herre Jesu Kristi evangelium.",
        "9": "De skal bli straffet med evig fortapelse borte fra Herrens ansikt og Hans krafts herlighet",
        "10": "når Han kommer på den Dagen for å bli herliggjort i sine hellige og med undring bli hyllet blant alle dem som tror, fordi vårt vitnesbyrd blant dere ble trodd.",
        "11": "Derfor ber vi alltid for dere at vår Gud vil akte dere verdige til dette kallet, og at Han vil oppfylle hos dere all god vilje etter sin godhet og skape troens gjerning med kraft,",
        "12": "slik at vår Herre Jesu Kristi navn kan bli herliggjort i dere, og dere i Ham, etter vår Guds og Herren Jesu Kristi nåde."
    },
    "2": {
        "1": "Når det gjelder vår Herre Jesu Kristi gjenkomst, søsken, og vår samling med Ham, ber vi dere",
        "2": "om ikke så raskt å bli brakt ut av fatning eller bli rystet, verken ved noen ånd eller ved noe ord eller brev som om det skulle komme fra oss, om at Kristi dag allerede var kommet.",
        "3": "La ingen forføre dere på noen måte! For den dagen kommer ikke uten at frafallet først er kommet, og syndens menneske åpenbart, fortapelsens sønn.",
        "4": "Han er den som står imot og opphøyer seg over alt det som kalles gud eller som blir tilbedt, så han sitter som om han var Gud i Guds tempel og viser seg selv fram som om han er Gud.",
        "5": "Husker dere ikke at da jeg ennå var hos dere, fortalte jeg dere disse ting?",
        "6": "Nå vet dere hva som holder igjen, for at han kan bli åpenbart i sin egen tid.",
        "7": "For lovløshetens hemmelighet er allerede nå i virksomhet. Det er bare det at den som nå holder igjen, skal bli tatt bort.",
        "8": "Da skal den lovløse bli åpenbart, han som Herren skal ødelegge med sin munns ånde og tilintetgjøre ved sin gjenkomst i herlighet.",
        "9": "Den lovløses komme er etter Satans virksomhet med all kraft, tegn og løgnens under",
        "10": "og med all urettferdighetens forførelse blant dem som går fortapt, fordi de ikke tok imot kjærlighet til sannheten, så de kan bli frelst.",
        "11": "Derfor skal Gud sende dem villfarelsens makt, så de skal tro løgnen,",
        "12": "for at alle de som ikke trodde sannheten, men hadde glede i urettferdigheten, skal bli dømt.",
        "13": "Men vi skylder alltid å takke Gud for dere, søsken, dere som er elsket av Herren, fordi Gud fra begynnelsen utvalgte dere til frelse ved Åndens helliggjørelse og ved tro på sannheten.",
        "14": "Til den kalte Han dere ved vårt evangelium for å kunne nå fram til vår Herre Jesu Kristi herlighet.",
        "15": "Stå derfor støtt, søsken, og hold fast på de overleveringene dere ble undervist i, enten ved ord eller ved vårt brev.",
        "16": "Må vår Herre Jesus Kristus selv, og Gud, vår Far, Han som har elsket oss og gitt oss en evig trøst og et godt håp i nåden,",
        "17": "trøste deres hjerte og styrke dere i all tale og god gjerning!"
    },
    "3": {
        "1": "Til slutt, søsken, be for oss at Herrens Ord må få fritt løp og bli æret, slik det allerede er hos dere,",
        "2": "og at vi må bli utfridd fra falske og onde mennesker. For det er ikke alle som har troen.",
        "3": "Men Herren er trofast, og Han skal styrke dere og vokte dere fra den onde.",
        "4": "Vi har den tillit til dere i Herren at dere både gjør og vil gjøre det som vi pålegger dere.",
        "5": "Må nå Herren lede deres hjerter inn i Guds kjærlighet og inn i Kristi tålmodighet.",
        "6": "Men vi pålegger dere, søsken, i vår Herre Jesu Kristi navn, å ta avstand fra alle søsken som lever upassende og ikke står fast i den overleveringen de mottok fra oss.",
        "7": "For dere vet selv hvordan dere bør etterfølge oss, for vi var ikke uvirksomme blant dere.",
        "8": "Vi spiste heller ikke noens brød uten å betale, men arbeidet strevsomt og iherdig natt og dag, for at vi ikke skulle være til byrde for noen av dere,",
        "9": "ikke fordi vi ikke har rett til det, men vi ville gjøre oss selv til et forbilde, så dere kunne følge vårt eksempel.",
        "10": "For også da vi var hos dere, påla vi dere dette: Om noen ikke vil arbeide, skal han heller ikke spise.",
        "11": "For vi hører at det er noen blant dere som ikke holder orden på livet sitt, og som ikke arbeider, men bare blander seg opp i andres saker.",
        "12": "De som lever slik, pålegger og formaner vi ved vår Herre Jesus Kristus at de skal arbeide i stillhet og spise sitt eget brød.",
        "13": "For deres del, søsken, bli ikke trette av å gjøre det gode!",
        "14": "Hvis noen ikke adlyder vårt ord i dette brevet, så merk dere hvem det er, og ha ikke fellesskap med ham, for at han kan skamme seg.",
        "15": "Hold ham likevel ikke for en fiende, men forman ham som en bror!",
        "16": "Må fredens Herre selv gi dere fred, alltid og på alle måter. Herren være med dere alle!",
        "17": "Paulus’ hilsen med min egen hånd, som er et kjennetegn i hvert brev. Slik skriver jeg.",
        "18": "Vår Herre Jesu Kristi nåde være med dere alle! Amen."
    }
}