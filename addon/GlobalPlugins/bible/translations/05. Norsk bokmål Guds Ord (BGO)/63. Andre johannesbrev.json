{
    "1": {
        "1": "Den eldste, til den utvalgte frue og hennes barn, som jeg i sannhet elsker, og ikke bare jeg, men også alle de som har lært sannheten å kjenne,",
        "2": "på grunn av den sannheten som blir i oss, og skal være med oss for evig:",
        "3": "Nåde, miskunn og fred være med dere fra Gud Fader og fra Herren Jesus Kristus, Faderens Sønn, i sannhet og kjærlighet.",
        "4": "Jeg gledet meg meget over at jeg har funnet noen av dine barn som vandrer i sannhet, slik vi fikk budet fra Faderen.",
        "5": "Og nå ber jeg deg, frue, ikke som om jeg skrev et nytt bud til deg, men det som vi har hatt fra begynnelsen, at vi skal elske hverandre.",
        "6": "Og dette er kjærligheten, at vi vandrer etter Hans bud. Dette er budet, slik som dere har hørt det fra begynnelsen, for at dere skulle vandre i det.",
        "7": "For mange forførere er gått ut i verden, slike som ikke bekjenner at Jesus Kristus er kommet i kjøtt og blod. Han er forføreren og Antikristen.",
        "8": "Gi akt på dere selv, slik at vi ikke mister det vi arbeidet for, men at vi kan få full lønn.",
        "9": "Hver den som begår overtredelser, og som ikke blir i Kristi lære, har ikke Gud. Den som blir i Kristi lære, har både Faderen og Sønnen.",
        "10": "Hvis noen kommer til dere og ikke fører denne læren, da skal dere verken ta imot ham i huset eller hilse ham velkommen.",
        "11": "For den som hilser ham velkommen, blir delaktig i hans onde gjerninger.",
        "12": "Jeg har enda mye å skrive til dere, men jeg ønsket ikke å gjøre det med papyrus og blekk. Men jeg håper å komme til dere og tale muntlig med dere, for at vår glede kan bli fullkommen.",
        "13": "Barna til din utvalgte søster hilser deg. Amen."
    }
}