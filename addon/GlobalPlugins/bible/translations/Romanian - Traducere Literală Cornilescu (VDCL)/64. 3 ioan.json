{
    "1": {
        "1": "Presbiterul către Gaiu, preaiubitul, pe care îl iubesc în adevăr.",
        "2": "Preaiubitule, doresc ca să mergi bine în toate și să fii sănătos, după cum merge bine și sufletul tău.",
        "3": "Căci m‐am bucurat foarte mult când au venit frații și au mărturisit pentru adevărul tău, după cum umbli în adevăr.",
        "4": "Eu n‐am bucurie mai mare decât aceasta, ca să aud că copiii mei umblă în adevăr.",
        "5": "Preaiubitule, faci un lucru credincios în orice faci pentru frați și totodată străini,",
        "6": "care au mărturisit înaintea bisericii despre iubirea ta: pe care bine vei face să‐i trimiți înainte în călătoria lor într‐un chip vrednic de Dumnezeu.",
        "7": "Căci au plecat pentru Numele, neluând nimic de la cei dintre Neamuri.",
        "8": "Noi suntem datori deci să primim bine pe unii ca aceștia, ca să ne facem împreună lucrători cu adevărul.",
        "9": "Am scris ceva bisericii; dar Diotref, care iubește să aibă întâietatea între ei, nu ne primește.",
        "10": "Pentru aceea, dacă voi veni îi voi aduce aminte de lucrurile pe care le face, flecărind de noi cu vorbe rele: și, nemulțumindu‐se cu aceasta, nici el nu primește pe frați și împiedică pe cei ce voiesc și‐i dă afară din biserică.",
        "11": "Preaiubitule, nu te lua după rău, ci după bine. Cine face binele este din Dumnezeu; cine face răul n‐a văzut pe Dumnezeu.",
        "12": "Lui Dimitrie i s‐a dat bună mărturie de toți și de însuși adevărul; și chiar noi mărturisim și știi că mărturia noastră este adevărată.",
        "13": "Multe aveam să‐ți scriu, dar nu voiesc să ți le scriu cu cerneală și condei.",
        "14": "Nădăjduiesc însă să te văd în curând și vom vorbi gură către gură. Pace ție. Te îmbrățișează prietenii; îmbrățișează pe prieteni pe nume."
    }
}