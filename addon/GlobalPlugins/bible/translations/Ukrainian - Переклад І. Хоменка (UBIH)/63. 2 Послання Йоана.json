{
    "1": {
        "1": "Старший — вибраній пані та її дітям, що їх я люблю у правді і не лиш я один, а й усі ті, що пізнали правду,",
        "2": "задля правди, що перебуває в нас і буде повік з нами.",
        "3": "Нехай з нами буде благодать, милосердя і мир від Бога Отця та від Ісуса Христа, Отцевого Сина, у правді та в любові.",
        "4": "Я зрадів вельми, що знайшов між дітьми твоїми таких, які живуть у правді за заповіддю, яку ми від Отця прийняли.",
        "5": "І тепер прошу тебе, пані, не щоб я нову заповідь тобі писав, а ту, що маємо від початку: любімо одні одних!",
        "6": "Любов же в тому, щоб жити за його заповідями. А заповідь ця, як ви то чули від початку: щоб ви в любові жили.",
        "7": "Багато бо спокусників поширилось у світі, що не визнають Ісуса Христа, який прийшов у тілі. Той то є спокусник і антихрист.",
        "8": "Зважайте ж на себе, щоб не втратити те, що ми заробили, а прийняти повну нагороду.",
        "9": "Кожен, хто забігає наперед і не тримається Христового вчення, той не має Бога. Хто ж перебуває в цьому вченні, той Отця і Сина має.",
        "10": "Якщо хтось до вас приходить і цього вчення не приносить, того до хати не приймайте і не вітайте.",
        "11": "Бо хто його вітає, той бере участь у його лихих вчинках.",
        "12": "Чимало мав я до вас писати, та не хотів на папері й чорнилом, але надіюсь прийти до вас і усно з вами поговорити, щоб радість ваша була повна.",
        "13": "Вітають тебе діти сестри твоєї вибраної."
    }
}