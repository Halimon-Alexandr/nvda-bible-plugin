{
    "1": {
        "1": "Павло, в'язень Христа Ісуса, та брат Тимотей — Филимонові любому й нашому співробітникові,",
        "2": "і сестрі любій Апфії та Архипові, нашому товаришеві боротьби, і твоїй домашній Церкві:",
        "3": "благодать вам і мир від Бога, Отця нашого, і Господа Ісуса Христа.",
        "4": "Дякую Богові моєму повсякчас, згадуючи тебе у своїх молитвах,",
        "5": "бо чую про любов твою і віру, що її ти маєш супроти Господа Ісуса й супроти всіх святих;",
        "6": "щоб спільність твоєї віри стала діяльною у спізнаванні всякого добра, що є між; вами заради Христа.",
        "7": "Велику я мав радість і втіху з твоєї любови, бо ти, брате, дав відпочити серцям святих.",
        "8": "Через те я, хоч і маю повну в Христі сміливість тобі наказувати, що маєш робити,",
        "9": "все ж таки волію тебе просити в любові, — я Павло, старий вже, а тепер ще й в'язень Христа Ісуса.",
        "10": "Благаю тебе про мого сина, що його породив у кайданах, про Онисима,",
        "11": "що колись тобі був непотрібний, тепер же і тобі й мені вельми потрібний.",
        "12": "Я його тобі повертаю; а ти його прийми, він бо моє серце.",
        "13": "Я хотів його затримати біля себе, щоб він замість тебе служив мені в кайданах Євангелії.",
        "14": "Та без твоєї згоди я нічого не хотів робити, щоб твоє добродійство не було наче з примусу, лише — добровільне.",
        "15": "Можливо, що він на те лиш відлучився на час від тебе, щоб ти прийняв його навіки,",
        "16": "і вже не як слугу, але більше, ніж слугу, — як брата любого, яким він є особливо для мене, а ще більше для тебе: і то тілом, і в Господі.",
        "17": "Отож, якщо мене маєш за друга, прийми його, немов мене самого.",
        "18": "Коли ж він тебе чимсь покривдив чи тобі щось винен, то це зарахуй мені.",
        "19": "Я, Павло, написав моєю рукою; я тобі сплачу, того тобі не згадуючи, що ти й самого себе мені винен.",
        "20": "Так воно, брате! Я так хотів би мати в Господі цю послугу від тебе! Заспокой у Христі моє серце!",
        "21": "Пишу тобі в повній надії на твою слухняність, певний, що зробиш понад те, що прошу.",
        "22": "А заразом приготуй мені помешкання: надіюсь бо, що завдяки вашим молитвам буду дарований вам.",
        "23": "Вітає тебе Епафр, мій товариш неволі у Христі Ісусі,",
        "24": "Марко, Аристарх, Димас і Лука — мої співробітники.",
        "25": "Благодать Господа Ісуса Христа з вашим духом! Амінь."
    }
}