{
    "1": {
        "1": "Першого року владарювання перського царя Кіра, – як виконання Господнього слова, провіщеного через Єремію, – Господь спонукав дух перського царя Кіра, аби він оголосив по всьому своєму царстві, усно та письмово, повідомляючи:",
        "2": "Так говорить Кір, цар Персії: Усі царства землі дав мені Господь, Бог небес, і Він доручив мені збудувати Йому Храм у Єрусалимі, що в Юдеї.",
        "3": "Хто з-посеред вас належить до Його народу, – нехай його Бог буде з ним, – і нехай він вирушає до Єрусалима, що в Юдеї, і нехай будує Храм Господу, Богу Ізраїлю. Адже це є той Бог, Який у Єрусалимі.",
        "4": "А всім, котрі залишилися з цього народу, де би вони не проживали, нехай місцеві мешканці допоможуть таким сріблом, золотом, усяким майном і худобою, а також добровільними пожертвами для Божого Храму, що в Ізраїлі.",
        "5": "Тож піднялися глави батьківських родин Юди та Веніяміна, священики та левіти, – всі, чий дух відчув Боже спонукання, щоб іти й будувати Господній Храм, що в Єрусалимі.",
        "6": "А їхні довколишні сусіди підтримали їх срібним посудом, золотом, усяким майном, худобою і коштовними дарами, окрім усіх інших добровільних дарів.",
        "7": "Цар Кір виніс також посуд Господнього Храму, який Навуходоносор забрав з Єрусалима, поклавши його в капищі свого бога.",
        "8": "Перський цар Кір передав його у руки свого скарбника Мітредата, який за рахунком вручив усе Юдиному князю Шешбаццару.",
        "9": "Там налічувалось: тридцять золотих посудин, тисяча срібних посудин, двадцять дев’ять ножів,",
        "10": "тридцять золотих чаш, чотириста десять срібних подвійних чаш, тисяча предметів різного іншого посуду.",
        "11": "Усього золотого та срібного начиння було п’ять тисяч чотириста. Все це Шешбаццар вивіз із собою під час повернення переселенців з Вавилону в Єрусалим."
    },
    "2": {
        "1": "А ось перелік людей краю, – колишніх полонених, – котрих вавилонський цар Навуходоносор запровадив до Вавилонії. Тепер вони поверталися в Єрусалим та в Юдею, – кожен до свого міста, –",
        "2": "під проводом Зоровавеля. Його помічниками були: Ісус, Неємія, Серая, Реелай, Мордехай, Білшан, Міспар, Біґвай, Рехум і Баана. Кількість Ізраїльтян, що вийшли з ними, така:",
        "3": "Родина Пароша – дві тисячі сто сімдесят дві особи;",
        "4": "родина Шефатії – триста сімдесят дві особи;",
        "5": "родина Араха – сімсот сімдесят п’ять осіб;",
        "6": "родина Пахат-Моава, – нащадки Ісуса та Йоава, – дві тисячі вісімсот дванадцять осіб;",
        "7": "родина Елама – тисяча двісті п’ятдесят чотири особи;",
        "8": "родина Заттуї – дев’ятсот сорок п’ять осіб;",
        "9": "родина Заккаї – сімсот шістдесят осіб;",
        "10": "родина Банії – шістсот сорок дві особи;",
        "11": "родина Беваї – шістсот двадцять три особи;",
        "12": "родина Азґада – тисяча двісті двадцять дві особи;",
        "13": "родина Адонікама – шістсот шістдесят шість осіб;",
        "14": "родина Біґваї – дві тисячі п’ятдесят шість осіб;",
        "15": "родина Адіна – чотириста п’ятдесят чотири особи;",
        "16": "родина Атера з нащадків Єзекії – дев’яносто вісім осіб;",
        "17": "родина Бецаї – триста двадцять три особи;",
        "18": "родина Йори – сто дванадцять осіб;",
        "19": "родина Хашума – двісті двадцять три особи;",
        "20": "родина Ґіббара – дев’яносто п’ять осіб.",
        "21": "Вихідців із Вифлеєма – сто двадцять три особи;",
        "22": "вихідців із Нетофи – п’ятдесят шість осіб;",
        "23": "вихідців із Анатота – сто двадцять вісім осіб;",
        "24": "вихідців із Азмавета – сорок дві особи;",
        "25": "вихідців із Кір’ят-Єаріма, Кефіри та Беерота – сімсот сорок три особи;",
        "26": "вихідців із Рами і Гіви – шістсот двадцять одна особа.",
        "27": "Мешканців Міхмаса – сто двадцять дві особи;",
        "28": "мешканців Бетеля і Ая – двісті двадцять три особи.",
        "29": "Вихідців із Нево – п’ятдесят дві особи;",
        "30": "вихідців із Маґбіша – сто п’ятдесят шість осіб;",
        "31": "вихідців з Елама – тисяча двісті п’ятдесят чотири особи;",
        "32": "вихідців із Харіма – триста двадцять осіб;",
        "33": "вихідців із Лода, Хадіда та Оно – сімсот двадцять п’ять осіб;",
        "34": "вихідців із Єрихона – триста сорок п’ять осіб;",
        "35": "вихідців із Сенаі – три тисячі шістсот тридцять осіб.",
        "36": "Далі йдуть священики. Родина Єдаї з нащадків Ісуса – дев’ятсот сімдесят три особи;",
        "37": "родина Іммера – тисяча п’ятдесят дві особи;",
        "38": "родина Пашхура – тисяча двісті сорок сім осіб;",
        "39": "родина Харіма – тисяча сімнадцять осіб.",
        "40": "Далі йдуть левіти. Нащадки Ісуса та Кадміїла з родини Ходавії – сімдесят чотири особи.",
        "41": "Співаків, нащадків Асафа, – сто двадцять вісім осіб.",
        "42": "Нащадки придверників. Сини Шаллума, сини Атера, сини Талмона, сини Аккува, сини Хатіта, сини Шовая, – усіх сто тридцять дев’ять осіб.",
        "43": "Служителі Храму. З родини Ціхи, з родини Хасуфа, з родини Таббаота;",
        "44": "з родини Кероса, з родини Сіяги, з родини Падона;",
        "45": "з родини Лебана, з родини Хаґава, з родини Аккува;",
        "46": "з родини ще одного Хаґава, з родини Шалмая, з родини Ханана;",
        "47": "з родини Ґіддела, з родини Ґахара, з родини Реаї;",
        "48": "з родини Реціна, з родини Некоди, з родини Ґаззама;",
        "49": "з родини Уззи, з родини Пасеахи, з родини Бесаї;",
        "50": "з родини Асни, з родини Меуніми, з родини Нефусіми;",
        "51": "з родини Бакбука, з родини Хакуфи, з родини Хархура;",
        "52": "з родини Бацлута, з родини Мехіди, з родини Харши;",
        "53": "з родини Баркоса, з родини Сісери, з родини Темаха;",
        "54": "з родини Незіха, з родини Хатіфи.",
        "55": "Далі йдуть нащадки слуг Соломона. З родини Сотаї, з родини Соферета, з родини Перуди;",
        "56": "з родини Яали, з родини Даркони, з родини Ґіддели;",
        "57": "з родини Шефатії, з родини Хаттіли, з родини Похерет-Гаццеваїми, з родини Амії.",
        "58": "Усього храмових служителів і нащадків слуг Соломона – триста дев’яносто дві особи.",
        "59": "Прийшли також колишні бранці з Тел-Мелаха, Тел-Харши, Керуби, Аддана та Іммера, але вони не змогли довести, що їхні батьківські родини й нащадки належать до Ізраїлю, – вони були",
        "60": "з родини Делаї, з родини Товії та з родини Некоди, – всього шістсот п’ятдесят дві особи.",
        "61": "Так само й ті, що походили з родин священиків: родина Ховаї, родина Хаккосу та родина Барзіллая, який взяв собі за дружину одну з дочок Барзіллая з Гілеаду і назвався його іменем.",
        "62": "Ці також шукали, чи внесені вони в родовідний список, але там їх не знайшли. Через те вони були вилучені зі священства,",
        "63": "а намісник заборонив їм їсти зі священних дарів, доки не повстане священик з Урімом і Туммімом.",
        "64": "Уся та громада разом налічувала сорок дві тисячі триста шістдесят осіб,",
        "65": "не враховуючи їхніх слуг і їхніх служниць, яких також було сім тисяч триста тридцять сім осіб. Було серед них також двісті співаків і співачок.",
        "66": "З ними було сімсот тридцять шість коней, двісті сорок п’ять мулів,",
        "67": "чотириста тридцять п’ять верблюдів і шість тисяч сімсот двадцять ослів.",
        "68": "Декотрі з глав батьківських родин, прибувши до Господнього Храму, що в Єрусалимі, внесли добровільні дари на відновлення Божого Храму, щоб його спорудити на його попередньому місці.",
        "69": "За своєю спроможністю вони внесли в скарбницю на провадження робіт шістдесят одну тисячу золотих драхм, п’ять тисяч мін сріблом і сто священицьких шат.",
        "70": "Священики, левіти та частина народу, замешкали в Єрусалимі, а співаки, придверники і храмові служителі оселилися в своїх містах; так само й усі інші Ізраїльтяни замешкали у своїх містах."
    },
    "3": {
        "1": "Коли настав сьомий місяць, з того часу як Ізраїльтяни почали жити в своїх містах, і весь народ, як один чоловік, зібрався в Єрусалимі,",
        "2": "тоді Ісус, син Йоседека, разом зі своїми братами, священиками, а також Зоровавель, син Шеалтіїли, зі своїми братами взялись за спорудження жертовника Богові Ізраїлю, щоб на ньому приносити жертви всепалення, як написано в законі Мойсея, Божого чоловіка.",
        "3": "А коли поставили той жертовник на його колишньому місці, – хоча й відчували страх перед чужоземними народами, – вони почали приносити на ньому жертви всепалення для Господа, вранці та ввечері.",
        "4": "Вони також відзначили Свято Наметів за написаним, приносячи щодня жертви всепалення у належній кількості, відповідно до прописаних вимог на кожен день.",
        "5": "Потім, крім постійних жертв всепалення, приносили жертви всепалення з нагоди новомісяччя, а також на всі посвячені Господу свята; крім того, жертви всепалення від кожного, хто за власним бажанням жертвував для Господа.",
        "6": "Отже, хоч фундамент Господнього Храму ще не було покладено, від першого дня сьомого місяця почали приносити жертви всепалення для Господа.",
        "7": "Тоді ж почали видавати гроші каменярам і теслярам, а сидонцям і тирійцям харчі, напої та олію, щоб доставляли кедрове дерево з Лівану морем до Яффи, на що був дозвіл перського царя Кіра.",
        "8": "А другого року після їхнього прибуття до Божого Храму в Єрусалимі, в другому місяці, Зоровавель, син Шеалтіїли, Ісус, син Йоседека, та всі інші їхні брати, а також священики й левіти разом з усіма людьми, котрі повернулись з полону в Єрусалим, розпочали будівництво. Левітів у віці двадцяти років і вище призначили керувати роботами під час будівництва Господнього Храму.",
        "9": "Ось перелік людей, які здійснювали керівництво й нагляд за виконанням праці з будівництва Божого Храму: Ісус зі своїми синами та братами, Кадміїл та його сини, нащадки Юди, а також левіт Хенадад зі своїми синами і своїми братами.",
        "10": "Коли будівничі заклали фундамент Господнього Храму, виступили священики, одягнуті в урочисті шати, з трубами, а також левіти, нащадки Асафа, з цимбалами, щоб прославити Господа за постановою Ізраїльського царя Давида.",
        "11": "Вони поперемінно прославляли і дякували Господу, повторюючи, що Він добрий, і Його милосердя над Ізраїлем триває вічно. Так само й весь народ голосно вигукував, вихваляючи Господа за те, що був закладений фундамент Господнього Храму.",
        "12": "Численні священики й левіти, а також глави батьківських родин, люди похилого віку, які ще бачили перший Храм, спостерігаючи, як закладали основу нового Храму, голосно плакали, хоч багато людей радісно вигукували,",
        "13": "так що було важко розрізняти голосні вигуки радості від зойків плачу інших людей, адже народ потужно вигукував, і той голос було чути дуже далеко."
    },
    "4": {
        "1": "Коли вороги Юдеїв і веніямінців почули, що нащадки вигнанців будують Храм Господу, Богові Ізраїлю,",
        "2": "то вони прийшли до Зоровавеля та до глав батьківських родин і запропонували їм таке: Ми хочемо будувати разом з вами, адже ми поважаємо вашого Бога, як і ви; ми також Йому приносимо жертви з часу ассирійського царя Есархаддона, який нас сюди переселив.",
        "3": "Але Зоровавель, Ісус та інші глави батьківських родин Ізраїлю відповіли їм: Не годиться нам будувати Храм нашому Богові з вами. Ми самі його збудуємо для Господа, Бога Ізраїлю, як нам звелів перський цар Кір.",
        "4": "З того часу нові мешканці краю почали робити все, аби ослабити руки Юдеїв, заважаючи їм будувати.",
        "5": "В період владарювання перського царя Кіра вони підкуповували його можновладців, щоб розладнати задуми будівничих, і робили це до владарювання перського царя Дарія.",
        "6": "Отже, на початку царювання Ахашвероша (Ксеркса), написали вони скаргу проти мешканців Юдеї та Єрусалима.",
        "7": "За правління Артаксеркса Бішлам, Мітредат, Тавеїл разом зі своїми однодумцями також писали скаргу перському цареві Артаксерксу арамійською мовою з перекладом.",
        "8": "Ще один лист був написаний цареві Артаксерксу проти Єрусалима можновладцем Рехумом і писарем Шімшаєм такого змісту:",
        "9": "Правитель Рехум та писар Шімшай з усіма, хто з нами співпрацює, – суддями й урядовцями з Урука, Вавилона, Суз, – тобто мужі Елама,",
        "10": "та інших народів, котрих великий і славний Аснаппар перемістив і оселив їх у містах Самарії та в прилеглих місцевостях за Рікою…",
        "11": "Таким був вступ до листа, а далі його зміст: Цареві Артаксерксу, – твої піддані, мужі, що мешкають з іншого боку Ріки, – і ось",
        "12": "нехай буде відомо цареві, що юдеї, котрі вийшли від тебе, прибули до нас у Єрусалим, й відбудовують це бунтівне й погане місто. Вони будують стіни на покладеному ними фундаменті!",
        "13": "Тепер же нехай буде відомо цареві: якщо це місто буде відбудоване, а його стіни будуть завершені, то вони більше не будуть платити ні податків, ані мита, в результаті чого царська скарбниця зазнає збитків.",
        "14": "Оскільки ми перебуваємо на утриманні царського палацу, то нам не личить дивитись на таке ганебне ставлення до царя. Тому й посилаємо цареві це повідомлення.",
        "15": "Нехай пошукають у Книзі Літопису твоїх батьків, і ти все знайдеш у тій Книзі Літопису й зрозумієш, що це місто завжди було бунтівничим містом, яке завдавало шкоди царям і областям; адже споконвіку там спалахували повстання, через що це місто й було спустошене.",
        "16": "Тож ми повідомляємо цареві: щойно це місто буде відбудоване, і його стіни будуть завершені, то ти вже не будеш мати жодної частки тут за Рікою!",
        "17": "Цар послав відповідь правителю Рехуму, та писарю Шімшаю, а також усім, котрі з ними урядували в Самарії та в інших областях за Рікою: Мир вам! Повідомляю:",
        "18": "Лист, який ви до нас надіслали, виразно був переді мною прочитаний.",
        "19": "Мною виданий наказ, за яким шукали та знайшли, що це місто й справді споконвіку повставало проти царів, і в ньому влаштовувались заколоти й повстання.",
        "20": "У Єрусалимі владарювали могутні царі, влада яких поширювалась на всі місцевості за рікою Євфрат й стягувала податки, данину та мито.",
        "21": "Тому тепер видайте постанову, аби ті люди зупинили всякі роботи з відбудови цього міста, доки від мене не вийде про це спеціальний указ!",
        "22": "Стережіться, аби не допустити в цій справі легковажності, яка би спричинила відчутні збитки скарбниці царя!",
        "23": "Коли пізніше лист-відповідь царя Артаксеркса був прочитаний перед Рехумом та писарем Шімшаєм, а також перед іншими урядовцями, що з ними, то вони з поспіхом відправились в Єрусалим до юдеїв, і силою зброї змусили їх припинити будівництво.",
        "24": "В результаті робота по відбудові Божого Храму в Єрусалимі припинилась, і ця зупинка тривала аж до другого року царювання перського царя Дарія."
    },
    "5": {
        "1": "Але пророки Аґґей та Захарія, онук Іддо, провіщали юдеям, що вже жили в Юдеї і в Єрусалимі, пророцтва в Ім’я Бога Ізраїлю.",
        "2": "Тому Зоровавель, син Шеалтіїли, та Ісус, син Йоседека, піднялись і знову взялись за будову Божого Храму, що в Єрусалимі; до них приєднались і Божі пророки, які їм допомагали.",
        "3": "У той час до них прибули намісник Заріччя Таттенай і Шетар-Бозенай разом зі своїми товаришами й запитали їх: Хто вам дозволив продовжувати будівництво Храму з метою його завершення?",
        "4": "Тоді ми їм сказали імена людей, котрі займаються цим будівництвом.",
        "5": "Але за юдейських старійшин заступився їхній Бог, тому протягом усього часу, поки донесення не дійшло до Дарія і поки йшло його послання у відповідь, будівництво не припинялось.",
        "6": "А ось донесення, яке намісник Заріччя Таттенай і Шетар-Бозенай зі своїми товаришами, перськими урядниками, відправили царю Дарію.",
        "7": "Послання-донесення до нього було такого змісту: Цареві Дарію – всебічний мир!",
        "8": "Нехай буде відомо цареві, що ми ходили в Юдейський край, до Храму великого Бога; його відбудовують з тесаних каменів, й перекривають стіни дерев’яними балками. Роботи проводяться уміло та успішно.",
        "9": "Тоді ми звернулись до їхніх старійшин і запитали їх: Хто вам дозволив відбудовувати цей Храм і зводити його стіни?",
        "10": "Ми також запитали про їхні імена, щоб повідомити тебе про імена тих мужів, що будівництво очолюють.",
        "11": "Тоді вони нам відповіли такими словами: Ми – слуги Бога неба та землі, і відбудовуємо Храм, який багато років тому був споруджений і завершений великим царем Ізраїлю.",
        "12": "Оскільки ж наші батьки прогнівили небесного Бога, Він їх видав у руки халдейця, вавилонського царя Навуходоносора, який зруйнував цей Храм, а людей запровадив до Вавилону.",
        "13": "Але першого року владарювання у Вавилоні царя Кіра, цим царем Кіром був виданий наказ відбудувати той Божий Храм.",
        "14": "Навіть золотий і срібний посуд Божого Храму, який Навуходоносор забрав із Храму в Єрусалимі та заніс його до вавилонської святині, цар Кір виніс з вавилонської святині, й передав його чоловікові на ім’я Шешбаццар, якого призначив своїм намісником в Юдеї,",
        "15": "наказавши: Візьми цей посуд, занеси та поклади його в Храмі, що в Єрусалимі, відбудувавши Божий Храм на його попередньому місці.",
        "16": "Тоді цей Шешбаццар, прибувши, заклав фундамент Божого Храму, що в Єрусалимі. З того часу його відбудовують аж дотепер, і він ще не закінчений.",
        "17": "Отже, якщо є на те царська воля, то нехай пошукають у царській скарбниці там, у Вавилоні, й дізнаються, чи насправді цар Кір видавав наказ відбудовувати цей Божий Храм у Єрусалимі, після чого царське рішення про це нехай відішлють нам."
    },
    "6": {
        "1": "Тоді цар Дарій видав наказ, і почали шукати у книгосховищі при царській скарбниці у Вавилоні.",
        "2": "Але знайшли аж у фортеці Екбатані, що в області Мідії, один сувій, на якому було написано: Для пам’яті!",
        "3": "Першого року владарювання царя Кіра, – цей цар Кір видав наказ щодо Божого Храму в Єрусалимі, – нехай той Храм відбудовують на тому місці, де приносять жертви, й там закладуть його фундамент. Його висота має бути шістдесят ліктів, а його ширина також шістдесят ліктів.",
        "4": "Стіна внутрішнього двору з трьох рядів тесаних каменів і одного ряду нового дерева. Витрати нехай покриють з царської скарбниці.",
        "5": "Також золотий і срібний посуд Божого Храму, який Навуходоносор забрав з Храму в Єрусалимі, й переніс до Вавилона, нехай повернуть, аби все потрапило до того Храму, що в Єрусалимі; покладіть його на належне для нього місце в Божому Храмі.",
        "6": "Що ж до вас, Таттенаю, наміснику Заріччя, і Шеттар-Бозенаю разом з вашими товаришами, перськими урядниками в областях Заріччя, – писав далі цар Дарій, – то тримайтесь подалі від того.",
        "7": "Не перешкоджайте роботі з відбудови Божого Храму! Нехай намісник в Юдеї, разом з юдейськими старійшинами відбудовують той Божий Храм на його колишньому місці!",
        "8": "Мною дається наказ, як маєте себе поводити відносно Юдейських старійшин у справі будівництва цього Божого Храму: з царських податкових прибутків Заріччя ретельно покривайте тим мужам витрати на будівництво, аби праця не зупинялась.",
        "9": "А що буде потрібне на денні жертви всепалення Небесному Богові, зокрема: тельці, барани та ягнята, а також мука, сіль, вино й олія, неодмінно видавайте, скільки будуть потребувати священики в Єрусалимі,",
        "10": "щоб вони могли приносити приємні жертви Небесному Богові й молилися за життя царя та його дітей.",
        "11": "А ще суворо наказую: Якщо хтось порушить цей наказ, то з його дому буде вийнята й поставлена деревина, на якій він буде повішений, а його дім дощенту буде зруйновано.",
        "12": "А Бог, Котрий учинив, щоб там перебувало Його Ім’я, нехай повалить кожного царя і той народ, який простягнув би свою руку, аби змінити цей наказ чи зруйнувати той Божий Храм, що в Єрусалимі. Я, Дарій, видав цей наказ, який має бути беззастережно виконаний!",
        "13": "Отримавши лист царя, намісник Заріччя Таттенай та Шетар-Бозенай зі своїми товаришами розпорядження царя Дарія докладно виконували.",
        "14": "Що ж до Юдейських старійшин, то вони щасливо продовжували будівництво, згідно з провіщенням пророків Аґґея та Захарії, сина Іддо. Будівництво було завершене за велінням Бога Ізраїлю, у відповідності з наказами перських царів Кіра, Дарія та Артаксеркса.",
        "15": "Відбудова Храму була завершена третього дня місяця Адара, – на шостий рік владарювання царя Дарія.",
        "16": "Нарешті Ізраїльтяни, – священики, левіти та всі колишні вигнанці, – з радістю звершили посвячення цього Божого Храму.",
        "17": "На посвячення нового Божого Храму принесли в жертву сто тельців, двісті баранів, чотириста ягнят і, як жертву за гріх усього Ізраїлю, принесли дванадцять козлів за кількістю Ізраїльських племен.",
        "18": "Потім поставили групи священиків за визначеними поділами, як і левітів за їхніми чергами, для служіння Богові в Єрусалимі, як написано у книзі Мойсея.",
        "19": "А в чотирнадцятий день першого місяця всі, що повернулись з неволі, звершили Пасху,",
        "20": "адже на той час священики та левіти, всі як один, освятилися й були чисті, щоб готувати пасхальні жертви для всіх колишніх невільників, для їхніх братів-священиків і для себе.",
        "21": "Отже, споживали Пасху не лише Ізраїльтяни, котрі повернулися з вигнання, а й усі, котрі відокремились від нечистот язичницьких народів, де вони проживали, й навернулись до Господа, Бога Ізраїлю.",
        "22": "Вони сім днів з радістю відзначали Свято Опрісноків, адже Господь потішив їх, налаштувавши серце ассирійського царя прихильно до них ставитись, аби зміцнити їхні руки в справі спорудження Божого Храму для Ізраїлевого Бога."
    },
    "7": {
        "1": "Після цих подій, за владарювання перського царя Артаксеркса, вирушив Ездра, син Сераї, онук Азарії, правнук Хілкії,",
        "2": "нащадок Шаллума, сина Садока, сина Ахітува,",
        "3": "сина Амарії, сина Азарії, сина Мерайота,",
        "4": "сина Зерахії, сина Уззії, сина Буккії,",
        "5": "сина Авішуї, сина Пінхаса, сина Елеазара, сина Аарона, первосвященика, –",
        "6": "цей Ездра повернувся з Вавилону. Він був книжником, знавцем закону Мойсея, який йому дав Господь, Бог Ізраїлю. Оскільки ж рука Господа, його Бога, була розпростерта над ним, цар виконав кожне його прохання.",
        "7": "Отже, на сьомий рік царювання Артаксеркса з Ездрою вирушили в Єрусалим декотрі Ізраїльтяни, а також священики та левіти, співці, придверники та храмові слуги.",
        "8": "Прибув він у Єрусалим у п’ятому місяці сьомого року владарювання цього царя",
        "9": "Таким чином першого дня першого місяця розпочалася подорож Ездри з Вавилону, а першого дня п’ятого місяця він прибув у Єрусалим, оскільки над ним перебувала благословенна рука його Бога.",
        "10": "Ездра поставив собі за мету неухильно досліджувати Закон Господа, впроваджуючи його в життя, а також навчати Ізраїль Божим постановам і законам.",
        "11": "А ось зміст листа, який цар Артаксеркс дав священикові Ездрі, – вченому книжнику, знавцю Заповідей Господніх та Його постанов для Ізраїлю:",
        "12": "Артаксеркс, цар царів, – священикові Ездрі, книжнику та знавцю Закону Небесного Бога тощо. Цим повідомляю:",
        "13": "Мною виданий наказ, за яким кожен з Ізраїльського народу, що в моєму царстві, в тому числі священики та левіти, хто лише бажає піти з тобою в Єрусалим, нехай вирушає.",
        "14": "Адже сам цар і сім його радників посилають тебе дізнатися, як у Юдеї, взагалі, і Єрусалимі, зокрема, дотримуються Закону твого Бога, що в твоїх руках.",
        "15": "Крім того тобі доручається занести срібло й золото, яке цар і його радники добровільно жертвують Богові Ізраїлю, Котрий перебуває в Єрусалимі,",
        "16": "як і все срібло й золото, яке ти отримаєш у всьому вавилонському краю разом із добровільними дарами народу та священиків, які пожертвують для Храму свого Бога в Єрусалимі.",
        "17": "За ці кошти неодмінно закупи тельців, баранів і ягнят разом з хлібними до них жертвами та жертвами возливання, які ти принесеш на жертовнику, що в Храмі вашого Бога в Єрусалимі.",
        "18": "Решту срібла й золота потратиш на те, що ти і твої брати будете вважати за потрібне, згідно з волею вашого Бога.",
        "19": "Посуд, який тобі передано для служіння в Храмі твого Бога, постав перед Богом в Єрусалимі.",
        "20": "Все інше, у чому буде потреба стосовно Храму твого Бога, що вважатимеш за необхідне, покриватимеш із царських скарбниць.",
        "21": "Тому від мене, царя Артаксеркса, виданий також наказ усім скарбникам Заріччя, аби все, що лише їх попросить священик і вчитель Закону Небесного Бога Ездра, було беззаперечно виконане! Можеш брати",
        "22": "срібла – до ста талантів, пшениці – до ста корів, вина – до ста батів, олії – до ста батів, а солі – без обмежень.",
        "23": "Для Храму Небесного Бога все має бути докладно виконане, як Небесний Бог заповів, аби Його гнів не запалав на царство, на царя і на його дітей!",
        "24": "Крім того, нехай вам буде відомо, що на жодного священика та левіта, на співців, придверників, служителів і звичайних слуг при Божому Храмі забороняється накладати данину, податок чи мито!",
        "25": "А ти, Ездро, за мудрістю, якою ти володієш від свого Бога, признач урядовців і суддів, котрі чинили би судочинство в усьому народі Заріччя, – серед усіх, котрі знають закони твого Бога. А хто не знає, тих навчиш!",
        "26": "Кожного, хто не буде дотримуватись Закону твого Бога та законів царя, того негайно слід засудити чи до страти, чи на вигнання, чи на грошове покарання, чи на ув’язнення!",
        "27": "Отже, нехай буде благословенний Господь, Бог наших батьків, Який викликав у серці царя бажання прославити Храм Господа в Єрусалимі;",
        "28": "так само й виявити прихильність до мене, як самого царя, так і його радників та всіх знатних можновладців царя. Отримавши підбадьорення від того, що рука Господа, мого Бога, була наді мною, я зібрав Ізраїльських керівників, щоб вирушили зі мною."
    },
    "8": {
        "1": "Ось глави батьківських родин та родоводи тих, котрі вийшли зі мною з Вавилону за владарювання вавилонського царя Артаксеркса.",
        "2": "З нащадків Пінхаса – Гершом; з нащадків Ітамара – Даниїл; з нащадків Давида – Хаттуш,",
        "3": "син Шеханії; з нащадків Пароша – Захарія і з ним, записаних у родовідні списки, сто п’ятдесят чоловіків.",
        "4": "З нащадків Пахат-Моава – Елієгоенай, син Зерахії, і з ним двісті чоловіків.",
        "5": "З нащадків Шеханії, син Яхазіела, і з ним триста чоловіків.",
        "6": "З нащадків Адіна – Евед, син Йонатана, і з ним п’ятдесят чоловіків.",
        "7": "З нащадків Елама – Єшая, син Аталії, і з ним сімдесят чоловіків.",
        "8": "З нащадків Шефатії – Зевадія, син Михаїла, і з ним вісімдесят чоловіків.",
        "9": "З нащадків Йоава – Овадія, син Єхіїла, і з ним двісті вісімнадцять чоловіків.",
        "10": "З нащадків Банії – Шеломіт, син Йосіфії, і з ним сто шістдесят чоловіків.",
        "11": "З нащадків Беваї – Захарія, син Беваї, і з ним двадцять вісім чоловіків.",
        "12": "З нащадків Азґада – Йоханан, син Гаккатани, і з ним сто десять чоловіків.",
        "13": "З нащадків Адонікама, що прийшли останніми поіменно: Еліфелет, Єіїл і Шемая, і з ними шістдесят чоловіків.",
        "14": "З нащадків Біґваї – Утай та Завуд, і з ними сімдесят чоловіків.",
        "15": "Я їх зібрав біля ріки, що впадає в Агаву, де ми таборували три дні. Я переглянув народ і священиків, але не знайшов нікого з нащадків Левія.",
        "16": "Тоді я покликав Еліезера, Аріїла, Шемаю, Елнатана, Яріва, іншого Елнатана, Натана, Захарію й Мешуллама, а також учителів Йояріва та Елнатана.",
        "17": "Я послав їх до Іддо, начальника околиці Касіфії, і навчив їх, з якими словами вони мають звернутись до Іддо та його братів, храмових слуг, що мешкали в околиці Касіфії, аби вони прислали нам служителів для Храму нашого Бога.",
        "18": "А, оскільки благословенна рука нашого Бога була над нами, вони привели до нас розумного мужа з нащадків Махлі, з племені Левія, Ізраїлевого сина, Шеревію разом з його синами та його братами в кількості вісімнадцять осіб.",
        "19": "Крім того, прийшли Хашавія та Єшая з нащадків Мерарі, разом зі своїми братами та їхніми синами – двадцять осіб,",
        "20": "А з нащадків храмових слуг, яких Давид зі своїми можновладцями призначили для допомоги левітам, було двісті двадцять осіб, названих поіменно.",
        "21": "Там, біля ріки Агави, я оголосив піст, аби, упокорившись перед нашим Богом, просити в Нього щасливої подорожі для нас і наших дітей з усім нашим майном.",
        "22": "Адже я посоромився просити в царя супровід військових і кіннотників, щоб захищали нас від ворогів у дорозі, адже ми в розмові з царем запевняли: Рука нашого Бога на добро для всіх, хто на Нього покладається, але Його потуга та Його палкий гнів спіткає всіх, хто від Нього відступає!",
        "23": "Отже, ми постили, просили нашого Бога про це, й Він учинив за нашим благанням.",
        "24": "З тих, котрі очолювали священиків, я відібрав дванадцятьох, зокрема, Шеревію, Хашавію і з ними десять їхніх співбратів,",
        "25": "і, зваживши, я вручив їм срібло, золото й посуд, – добровільні дари для Храму нашого Бога, які пожертвували цар, його радники, його сановники, як і всі Ізраїльтяни, які там жили.",
        "26": "Отже, я відважив їм у руки: шістсот п’ятдесят талантів срібла, срібного посуду вагою у сто талантів, сто талантів золота;",
        "27": "вручив і двадцять золотих чаш вартістю в тисячу драхм, та дві посудини з найкращої, коштовної сяючої, мов золото, міді.",
        "28": "Після того я сказав їм: Ви посвячені Господу, і посуд також святий, як і срібло та золото, – добровільний дар Господу, Богові наших батьків.",
        "29": "Пильно все це зберігайте, аж поки не передасте його за вагою главам священиків і левітів та главам батьківських родин Ізраїлю в Єрусалимі, у приміщення скарбниці Господнього Храму.",
        "30": "Таким чином священики та левіти прийняли за вагою срібло, золото й начиння, щоб доставити все в Єрусалим, – у Храм нашого Бога.",
        "31": "Нарешті, дванадцятого дня першого місяця ми вирушили від ріки Агави, щоб іти в Єрусалим. І, справді, рука нашого Бога була над нами. Він охороняв нас у дорозі від ворогів і засідок нападників.",
        "32": "Прибувши в Єрусалим, ми три дні відпочивали,",
        "33": "а на четвертий день передали за вагою срібло, золото та все начиння в Храм нашого Бога священику Меремоту, синові священика Урії, в присутності Елеазара, сина Пінхаса, та левітів: Йозавада, сина Єшуї, і Ноадії, сина Біннуї.",
        "34": "Все було ретельно перераховане та зважене, а кількість і вагу зразу записано.",
        "35": "Після того колишні бранці, котрі повернулись з полону, принесли в жертву всепалення Богові Ізраїлю дванадцять тельців за весь Ізраїль, дев’яносто шість баранів, сімдесят сім ягнят і дванадцять козлів, як жертву за гріхи, – все це у всепалення для Господа.",
        "36": "Вони передали царський наказ сатрапам царя і намісникам Заріччя, котрі висловили повну підтримку як людям, так і Божому Храму."
    },
    "9": {
        "1": "Коли все це закінчилось, до мене підійшли керівники Ізраїльтян і сказали: Ізраїльський народ, як і священики з левітами, не відокремились від чужоземних народів з їхніми гидотами, – від ханаанців, хеттейців, періззейців, євусейців, аммонійців, моавійців, єгиптян і аморейців.",
        "2": "Адже вони брали їхніх дочок собі та своїм синам за дружин, так що святе насіння змішалось з народами тих країв, і в цьому віроломстві начальники й провідники виявились першими.",
        "3": "Коли я про це почув, то роздер на собі одяг, і навіть свій плащ, рвав волосся на своїй голові та зі своєї бороди й сидів сумний та розгублений.",
        "4": "Навколо мене зібрались усі, котрі мали страх перед словом Бога Ізраїлю, з причини відступництва переселенців, а я сидів сумуючи, аж до вечірнього жертвоприношення.",
        "5": "Але в час вечірньої жертви я ніби прокинувся, й, отямившись, у розірваній одежі й плащі я опустився на свої коліна; простягнувши свої руки до Господа, мого Бога,",
        "6": "сказав: Боже мій, від сорому та ганьби я не можу підняти до Тебе, Боже мій, своє обличчя, адже наші численні беззаконня піднялись вище нашої голови, і наші провини досягли небес!",
        "7": "З часу наших прабатьків ми перебуваємо у великій провині аж по цей день. Через наші беззаконня ми, разом з нашими царями та нашими священиками, були віддані в руки чужоземних царів: під меч, у полон, на пограбування і на ганьбу аж по сьогодні.",
        "8": "Тепер на короткий час до нас виявлено милосердя від Господа, нашого Бога, Котрий зберіг серед нас залишок і дав нам можливість закріпитись на Його святому місці. Наш Бог просвітив наші очі, й дав нам можливість трохи ожити навіть у нашій неволі.",
        "9": "І хоч ми були рабами, але і в тій недолі Господь, наш Бог, не залишав нас! Він викликав до нас прихильність перських царів, даючи нам можливість ожити, щоб ми могли відбудувати Храм нашого Бога, піднявши його з руїн, і забезпечити нас захистом у Юдеї та в Єрусалимі.",
        "10": "Але, що нам сказати тепер, Боже наш? Адже ми знову порушили Твої Заповіді,",
        "11": "які Ти нам заповів через Своїх слуг, пророків, наголошуючи: Край, у який ви йдете, щоб його успадкувати, є забрудненим краєм, опоганеним моральними гидотами тих народів, якими вони його наповнили від краю й до краю.",
        "12": "Тому у жодному разі не видавайте ваших дочок за їхніх синів, як і їхніх дочок не беріть за дружин вашим синам! Не турбуйтесь про їхній спокій та їхній добробут повіки, аби ви набули сили й користувались благами землі, яку повіки будете передавати у спадщину вашим нащадкам.",
        "13": "Але після всього того, що нас спіткало через наші злочини та нашу велику провину, – адже Ти, наш Боже, зберіг нас від заслуженого покарання за наше беззаконня, і Ти врятував наш залишок, –",
        "14": "невже ми знову почнемо порушувати Твої Заповіді, споріднюючись з народами, які творять усі ті гидоти? Невже Ти прогніваєшся на нас настільки, що цілковито нас знищиш, так що не врятується навіть залишок?",
        "15": "Господи, Боже Ізраїлю! Ти справедливий, тому й залишився врятованим на цей день залишок. Ось ми стоїмо перед Тобою, заплямовані нашими провинами, хоча й не повинні вже через це стояти перед Тобою…"
    },
    "10": {
        "1": "Поки Ездра молився, визнаючи гріхи, й плакав, схилившись долілиць перед Божим Храмом, навколо нього зібралась дуже велика громада Ізраїльтян, – чоловіки, жінки та діти, – які також голосно ридали.",
        "2": "Тоді заговорив Шеханія, син Єхіїла, з нащадків Елама й сказав до Ездри: Ми вчинили віроломство перед нашим Богом, взявши за дружин чужоземних жінок, але є ще в цій справі надія для Ізраїлю.",
        "3": "Тож укладімо з нашим Богом Заповіт, що відішлемо всіх чужоземних дружин, а також народжених від них дітей, діючи за порадою мого добродія, а також усіх, хто шанує Заповіді нашого Бога, і нехай усе буде зроблене у відповідності з законом!",
        "4": "Отже, Ездро, встань і починай діяти, ми тебе підтримаємо! Будь мужнім і берись за діло!",
        "5": "Після цього Ездра встав і звелів начальникам, священикам, левітам і всьому Ізраїлю, аби заприсяглись, що вони так учинять, – і вони заприсяглись.",
        "6": "Тоді Ездра, залишивши майданчик перед Божим Храмом, пішов до кімнати Єгохана, сина Еліяшіва, і залишився там на ніч, але не їв хліба й не пив води, оскільки був дуже засмучений провиною переселенців.",
        "7": "Потім було оголошено в Юдеї та в Єрусалимі: Всім, котрі повернулись з полону, зібратись у Єрусалимі!",
        "8": "А хто не виконає розпорядження начальників та старійшин і протягом трьох днів не прийде, того все його майно буде оголошено під закляттям, а він сам буде вилучений з громади переселенців.",
        "9": "Так протягом трьох днів у Єрусалим зібралися всі чоловіки Юдеї та Веніяміна. Це відбулось у двадцятий день дев’ятого місяця. Весь народ сидів на майдані біля Божого Храму, тремтячи як через цю справу, так і від дощу.",
        "10": "Тоді священик Ездра піднявся, і сказав до них: Ви вчинили віроломство, взявши собі за дружин чужоземних жінок, чим збільшили провину Ізраїлю.",
        "11": "Тож покайтесь тепер перед Господом, Богом ваших батьків, і вчиніть за Його волею, – відокремтесь від інших народів, а також від чужоземних жінок!",
        "12": "Відповідаючи, все зібрання голосно заволало: Як ти сказав, ми так і зробимо!",
        "13": "Однак, народу дуже багато, а пора дощова, тому неможливо стояти в дворі; до того ж вирішення цієї справи, – діло не одного і не двох днів, адже серед нас багато таких, котрі в цьому згрішили.",
        "14": "Нехай наші начальники в наших містах візьмуть на себе відповідальність за всю громаду в кожному місті з тим, щоб усі мешканці міста, котрі взяли собі за дружин чужоземних жінок, прибули сюди у визначений час разом зі старійшинами міста та суддями свого поселення, доки не відвернеться від нас палаючий гнів нашого Бога з приводу цієї справи!",
        "15": "Лише Йонатан, син Асагела, та Яхзія, син Тікви, протистояли цій пропозиції. Їх підтримали Мешуллам і левіт Шеббетай.",
        "16": "Усі інші, котрі повернулись з полону, підтримали пропозицію. Тож священик Ездра покликав до себе глав батьківських родин, – поіменно з кожної родини. Першого дня десятого місяця вони розпочали свої засідання по розслідуванню цих справ,",
        "17": "й першого дня першого місяця остаточно встановили, котрі з чоловіків взяли собі дружин із чужоземних жінок.",
        "18": "Виявилось, що зі священицьких родин взяли собі дружин із чужоземних жінок, – з нащадків Ісуса, сина Йоседека, та його братів були: Маасея, Еліезер, Ярів і Ґедалія.",
        "19": "Вони зобов’язались відправити своїх дружин, а за свою провину кожен має принести в жертву барана.",
        "20": "З нащадків Іммера – Хананій та Зевадія.",
        "21": "З нащадків Харіма – Маасея, Елія, Шемая, Єхіїл і Уззія.",
        "22": "З нащадків Пашхура – Еліоенай, Маасея, Ізмаїл, Нетанел, Йозавад і Еласа.",
        "23": "А з левітів – Йозавад, Шімей і Келая, він же Келіта, Петахія, Юда та Еліезер.",
        "24": "Зі співців – Еліяшів, а з придверників – Шаллум, Телем та Урій.",
        "25": "З інших Ізраїльтян: із нащадків Пароша – Рамія, Їззія, Малкія, Міямін, Елеазар, інший Малкія і Беная.",
        "26": "Із нащадків Елама – Маттанія, Захарія, Єхіїл, Авдій, Єремот і Елія.",
        "27": "Із нащадків Затту – Елійоенай, Еліяшів, Маттанія, Єремот, Завад і Азіза.",
        "28": "Із нащадків Бевая – Єгоханан, Хананія, Заббай та Атлай.",
        "29": "Із нащадків Банія – Мешуллам, Маллух, Адая, Яшув, Шеал і Рамот.",
        "30": "Із нащадків Пахат-Моава – Адна, Хелал, Беная, Маасея, Маттанія, Веселіїл, Біннуй та Манассія.",
        "31": "Із нащадків Харіма – Еліезер, Їшшія, Малкія, Шемая, Симеон,",
        "32": "Веніямін, Маллух і Шемарія.",
        "33": "Із нащадків Хашума – Маттенай, Маттатта, Завад, Еліфелет, Єремай, Манассія та Шімей.",
        "34": "Із нащадків Банія – Маадай, Амрам, Уїл,",
        "35": "Беная, Бедея, Келугу,",
        "36": "Ванія, Меремот, Еліяшів,",
        "37": "Маттанія, Маттенай, Яасай,",
        "38": "Баній, Біннуй, Шімей,",
        "39": "Шелемія, Натан, Адая,",
        "40": "Махнадвай, Шашай, Шарай,",
        "41": "Азаріїл, Шелемія, Шемарія,",
        "42": "Шаллум, Амарія та Йосиф.",
        "43": "Із нащадків Нево – Єіїл, Маттітія, Завад, Зевіна, Яддай, Йоіл і Беная.",
        "44": "Всі вони взяли за дружин чужоземних жінок, і деякі з цих жінок вже народили дітей."
    }
}