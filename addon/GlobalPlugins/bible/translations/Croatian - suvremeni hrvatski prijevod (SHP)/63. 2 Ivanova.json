{
    "1": {
        "1": "Od starješine izabranoj Gospođi i njezinoj djeci koju iskreno volim, ne samo ja nego i svi koji su upoznali istinu.",
        "2": "Volim vas zbog istine koja živi u nama i koja će biti s nama zauvijek.",
        "3": "Milost, milosrđe i mir od Boga Oca i od njegovog Sina Isusa Krista neka budu s nama u istini i ljubavi.",
        "4": "Vrlo sam se obradovao jer sam među vašom djecom našao one koji žive u skladu s istinom, upravo onako kako nam je zapovjedio Otac.",
        "5": "A sada te molim ovo, Gospođo: da volimo jedni druge. Ne pišem ti novu zapovijed, nego onu istu koju smo imali od početka.",
        "6": "Voljeti znači živjeti prema Božjim zapovijedima. Kao što ste čuli od početka, Božja zapovijed glasi: živite u ljubavi!",
        "7": "U svijet su izišli mnogi lažljivci koji zavode druge jer ne priznaju da je Isus Krist došao na Zemlju u tijelu čovjeka. Takvi su ljudi lažni učitelji i Kristovi neprijatelji.",
        "8": "Pazite na sebe da ne izgubite ono što ste stekli, nego da primite punu plaću!",
        "9": "Tko god ide dalje i ne ostaje u nauci o Kristu, nema Boga. Tko ostaje u toj nauci, ima i Oca i Sina.",
        "10": "Ako tko dođe k vama, a ne donosi to učenje, nemojte ga primiti u svoj dom! Nemojte ga ni pozdravljati!",
        "11": "Tko ga pozdravlja, sudjeluje u njegovim zlim djelima.",
        "12": "Imam vam mnogo toga reći, ali ne želim to činiti tintom na papiru. Umjesto toga, nadam se da ću vas posjetiti i razgovarati s vama licem u lice. Tako će naša radost biti potpuna.",
        "13": "Pozdravljaju te djeca tvoje izabrane sestre."
    }
}