{
    "1": {
        "1": "Mojem dragom prijatelju Gaju, kojeg volim u istini — pozdrav od starješine.",
        "2": "Dragi moj prijatelju, molim se da ti ide dobro u svemu i da si dobrog zdravlja, baš kao što je dobro tvoja duša.",
        "3": "Neobično me je obradovalo kad su došla neka braća i govorila o tvojoj privrženosti istini i o tome kako nastavljaš ići njezinim putem.",
        "4": "Za mene nema veće radosti nego kada čujem da moja djeca slijede put istine.",
        "5": "Dragi moj prijatelju, dobro je što nastavljaš pomagati našoj braći koju i ne poznaješ.",
        "6": "Oni su pred Crkvom govorili o ljubavi koju ti iskazuješ. Molim te, opskrbi ih kako je dostojno Boga, da mogu nastaviti svoj put!",
        "7": "Oni su krenuli na put da bi služili Kristu i nisu primali nikakvu pomoć od onih koji nisu vjernici.",
        "8": "Mi smo, dakle, dužni pomoći takvima, da postanemo suradnici u radu za istinu.",
        "9": "Napisao sam pismo Crkvi, no Diotref, koji uvijek želi biti vođa, ne prihvaća ono što govorimo.",
        "10": "Zato ću, ako dođem, razotkriti sve što radi; kleveće nas govoreći zlo o nama. No, ni to mu nije dovoljno, pa odbija pružiti gostoprimstvo našoj braći, a onima koji bi ih htjeli primiti to zabranjuje i izbacuje ih iz Crkve.",
        "11": "Dragi moj prijatelju, slijedi uvijek dobro, a ne zlo! Tko čini dobro, pripada Bogu. Tko čini zlo, nikada nije upoznao Boga.",
        "12": "O Demetriju svi govore samo najbolje. I sama se istina s tim slaže, pa tako i mi. A ti znaš da je ono što govorimo istina.",
        "13": "Imao bih ti još mnogo toga reći, ali ne želim to činiti perom i tintom.",
        "14": "Nadam se da ću te uskoro vidjeti, da možemo razgovarati licem u lice.",
        "15": "Mir tebi! Pozdravljaju te prijatelji. Pozdravi poimence sve naše prijatelje!"
    }
}