{
    "1": {
        "1": "Od Pavla, apostola Isusa Krista, po zapovijedi Boga, našega Spasitelja i Isusa Krista, naše nade.",
        "2": "Timoteju, mojemu istinskom sinu u vjeri: neka budu s tobom milost, milosrđe i mir od Boga Oca i od Isusa Krista, našega Gospodina.",
        "3": "Ostani u Efezu, kao što sam te i poticao kad sam otišao za Makedoniju, kako bi zapovjedio određenim ljudima da prestanu širiti lažna učenja.",
        "4": "Uputi ih da se prestanu obazirati na neistinite priče i beskrajna obiteljska stabla, koja izazivaju svađe i ne pomažu Božjem djelu, koje se ostvaruje vjerom.",
        "5": "Svrha je ove zapovijedi da ljudi imaju ljubav iz čistog srca, čistu savjest i iskrenu vjeru.",
        "6": "Neki su od toga odlutali i okrenuli se ispraznom brbljanju.",
        "7": "Takvi žele druge učiti Zakonu, a sami ne razumiju što govore. Ne razumiju čak ni ono što tako čvrsto zastupaju.",
        "8": "No mi znamo da je Zakon dobar — ako se ispravno primjenjuje.",
        "9": "Također, znamo da Zakon nije namijenjen pravednima, nego onima koji ga krše i buntovnicima. Namijenjen je onima koji se protive Bogu, grešnicima, nečistima i nevjernima, ubojicama oca ili majke, ubojicama općenito;",
        "10": "bludnicima, homoseksualcima, trgovcima robljem, lažljivcima, onima koji lažno svjedoče na suđenjima i onima koji rade protivno ispravnom učenju.",
        "11": "To je u skladu sa slavnom Radosnom viješću od blagoslovljenoga Boga, koju je meni povjerio.",
        "12": "Zahvaljujem onome koji mi daje snagu, Isusu Kristu, našem Gospodinu, jer je imao povjerenja u mene i odredio me da mu služim.",
        "13": "Premda sam prije bio bogohulnik, progonitelj i nasilnik, on mi je iskazao milost jer sam to činio u neznanju, kao nevjernik.",
        "14": "Ali Gospodin me obasuo beskrajnom milošću zajedno s vjerom i ljubavlju koje su u Isusu Kristu.",
        "15": "Ovo što kažem je istinito i treba se u cijelosti prihvatiti: Isus Krist je došao na svijet da spasi grešnike, a ja sam najgori od njih.",
        "16": "Meni je iskazana milost da bi, upotrijebivši mene, najvećega grešnika, Isus Krist pokazao svoju neograničenu strpljivost. To je primjer za one koji će u njega tek povjerovati i primiti vječni život.",
        "17": "Njemu, vječnome Kralju, besmrtnom i nevidljivom, jedinome Bogu, neka bude čast i slava zauvijek! Amen.",
        "18": "Povjeravam ti ovu zapovijed, Timoteju, sine moj, u skladu s proroštvima koja su u prošlosti o tebi izrečena. Slijedi ta proroštva i vodi pravednu bitku.",
        "19": "Ostani čvrst u vjeri i čiste savjesti. Neki su to odbacili, i to im je uništilo vjeru.",
        "20": "Među njima su Himenej i Aleksandar, koje sam predao Sotoni da bi naučili kako da prestanu huliti Boga."
    },
    "2": {
        "1": "Prije svega, potičem te da moliš Boga za sve ljude. Moli za njihove potrebe, zastupaj ih i zahvaljuj za njih.",
        "2": "Moli za kraljeve i sve koji su na vlasti, da možemo živjeti spokojno i mirno, u pobožnosti i dostojanstvu.",
        "3": "To je dobro i ugodno Bogu, našemu Spasitelju.",
        "4": "Bog želi da svi ljudi budu spašeni i da spoznaju istinu.",
        "5": "Samo je jedan Bog i jedan posrednik između Boga i čovjeka: Isus Krist koji je kao čovjek",
        "6": "predao samog sebe da plati otkup za sve ljude. To je dokaz koji je Bog pružio u pravo vrijeme.",
        "7": "Zato sam ja određen za propovjednika i za apostola. Govorim istinu, ne lažem! Određen sam da nežidove učim vjeri i istini.",
        "8": "Stoga, želim da na svakome mjestu muškarci podižu svete ruke u molitvi, bez srdžbe i prepirke.",
        "9": "Isto tako, želim da se žene prikladno odijevaju, dostojanstveno i jednostavno. Neka ne prave posebne frizure i ne ukrašavaju se zlatom, biserima ili skupom odjećom.",
        "10": "Umjesto toga, kao što je i primjereno ženama koje štuju Boga, neka ih krase dobra djela.",
        "11": "Žena neka uči slušajući u tišini, spremna na potpunu poslušnost.",
        "12": "Ne dopuštam joj da poučava niti da naređuje muškarcu. Neka sluša u tišini.",
        "13": "Zašto to kažem? Zato što je prvo bio stvoren Adam, a tek zatim Eva.",
        "14": "I nije Adam taj koji je bio prevaren, već je žena bila prevarena i pala u grijeh.",
        "15": "Ali žene će biti spašene izvršavajući svoje majčinske dužnosti; ako ustraju u vjeri, ljubavi, svetosti i pristojnosti."
    },
    "3": {
        "1": "Ovo što kažem je istinito: ako netko želi služiti u starješinstvu, teži časnom poslu.",
        "2": "Starješina mora voditi besprijekoran život. Smije imati samo jednu ženu. Mora biti trijezan, razborit, čestit i gostoljubiv. Mora biti sposoban poučavati.",
        "3": "Ne smije biti sklon piću ni nasilnik, već blag i miroljubiv čovjek. Ne smije voljeti novac.",
        "4": "Mora dobro upravljati svojim domaćinstvom i paziti da ga djeca slušaju s punim poštovanjem.",
        "5": "Ako tko ne zna kako upravljati vlastitom obitelji, kako će moći brinuti o Božjoj Crkvi?",
        "6": "Ne smije biti novi obraćenik da se ne bi uzoholio i bio osuđen kao što je bio i đavao.",
        "7": "Nadalje, mora uživati ugled i među onima koji nisu vjernici, da ne bi bio osramoćen i uhvaćen u đavlovu zamku.",
        "8": "Isto tako i pomoćnici u crkvi moraju biti vrijedni poštovanja. Ne smiju biti dvolični, skloni opijanju niti pohlepni za novcem.",
        "9": "Moraju se čiste savjesti pridržavati dubokih istina vjere.",
        "10": "Oni se najprije trebaju dokazati na djelu i tek tada, ako se pokažu bez prigovora, mogu služiti u toj službi.",
        "11": "Isto tako i žene moraju biti vrijedne poštovanja. Ne smiju ogovarati, nego vladati sobom i biti u svemu dostojne povjerenja.",
        "12": "Pomoćnici moraju imati jednu ženu i moraju dobro upravljati svojom djecom i svojim domaćinstvom.",
        "13": "Oni koji dobro obavljaju pomoćničku službu, stječu častan položaj i veliku sigurnost u vjeri u Isusa Krista.",
        "14": "Pišem ti ovo sada, premda se nadam da ću uskoro doći k tebi.",
        "15": "No, ako se moj put odgodi, želim da znaš kako se čovjek treba ponašati u Božjem domu, a to je Crkva živoga Boga, temelj i stup istine.",
        "16": "Zaista, velika je tajna pobožnog života: Krist se pojavio u ljudskom tijelu, potvrđen je od Duha, viđen je od anđela, objavljen je narodima, po svijetu su vjerovali u njega, na Nebo je uzdignut u slavi."
    },
    "4": {
        "1": "Duh jasno kaže da će u kasnijim vremenima neki napustiti vjeru. Slijedit će prijevarne duhove i nauke zlih duhova.",
        "2": "Slijedit će nauke licemjernih lažljivaca čija je savjest otupjela.",
        "3": "Oni zabranjuju ženidbu i jedenje određene hrane. No tu je hranu stvorio Bog tako da je oni koji vjeruju i znaju istinu mogu sa zahvalnošću jesti.",
        "4": "Sve što je Bog stvorio, dobro je i ne treba se odbijati, nego uzimati sa zahvalnošću.",
        "5": "Sve to postaje sveto i prihvatljivo Božjom riječju i molitvom.",
        "6": "Ako to budeš učio braću i sestre, bit ćeš dobar sluga Isusa Krista, odgojen u istinama vjere i ispravnim učenjima koja si slijedio.",
        "7": "No izbjegavaj isprazno brbljanje svojstveno starim ženama. Ustrajno se vježbaj pobožnom životu.",
        "8": "Tjelesno vježbanje ima svoju vrijednost, ali vježbanje pobožnog življenja u svakom pogledu vrijedi više. Ono obećava blagoslov i u ovom i u budućem životu.",
        "9": "Ovo je istinita riječ koju treba potpuno prihvatiti:",
        "10": "naporno radimo i trudimo se zato što smo položili nadu u živoga Boga — Spasitelja svih ljudi, osobito onih koji vjeruju.",
        "11": "To zapovijedaj i tako uči.",
        "12": "Neka te nitko ne podcjenjuje zbog tvoje mladosti. Umjesto toga, budi primjer vjernicima govorom, ponašanjem, iskazivanjem ljubavi, vjerom i čestitim životom.",
        "13": "Dok ne dođem, nastavi javno čitati Sveta pisma, opominjati i poučavati druge.",
        "14": "Nemoj zanemarivati dar koji si primio po proroštvima i polaganjem ruku starješina.",
        "15": "Nastavi činiti sve to. Ustraj u tome da tvoj napredak bude vidljiv svim ljudima.",
        "16": "Pazi kako živiš i kako poučavaš! Nastaviš li ispravno živjeti i poučavati, spasit ćeš i sebe i one koji te slušaju."
    },
    "5": {
        "1": "Nikad ne razgovaraj grubo sa starijim čovjekom, nego s njim razgovaraj kao s ocem. S mladim muškarcima postupaj kao s braćom.",
        "2": "Prema starijoj ženi ponašaj se kao prema majci, a prema mladoj kao prema sestri, s potpuno čistim namjerama.",
        "3": "Poštuj udovice koje su uistinu udovice.",
        "4": "No ako udovica ima djecu ili unuke, oni najprije moraju naučiti poštovati vlastitu obitelj i na taj način služiti Bogu. Tako ćeš uzvratiti svojim roditeljima, djedu i baki za ono što su im pružili. To je Bogu ugodno.",
        "5": "Žena, koja je prava udovica i nema nikoga da se brine za nju, položila je svoje nade u Boga. Ona provodi noći i dane u molitvi tražeći Božju pomoć.",
        "6": "Ali udovica koja se prepušta sebičnim užicima zapravo je mrtva, iako živi.",
        "7": "Dakle, tako ih upućuj, da im nitko ne može naći zamjerke.",
        "8": "Ali ako se tko ne brine za svoju rodbinu, a posebno za članove svoje uže obitelji, zanijekao je vjeru i gori je od nevjernika.",
        "9": "Udovica se može upisati u popis udovica ako ima najmanje šezdeset godina i ako je imala jednoga muža;",
        "10": "ako je poznata po dobrim djelima: da je dobro odgojila djecu, primala putnike u svoj dom, služila Božjim ljudima, pomagala onima koji su u nevolji i činila razna druga dobra djela.",
        "11": "No nemoj upisivati mlađe udovice jer, kad njihove tjelesne želje nadvladaju njihovu odanost Kristu, poželjet će se ponovo udati.",
        "12": "Tako će snositi krivnju jer su prekršile prvo obećanje.",
        "13": "Također, prelazi im u naviku lijenost i obilaženje po kućama; ne samo što postaju lijene nego počinju ogovarati, miješati se u tuđe poslove i govoriti ono što ne bi smjele.",
        "14": "Stoga, želim da se mlađe udovice udaju, imaju djecu, brinu se o svojem domaćinstvu i ne pruže priliku neprijatelju za prigovor.",
        "15": "Neke su već skrenule s pravog puta za Sotonom.",
        "16": "Žena, koja je vjernica i ima u obitelji udovice, treba se brinuti sama za njih, tako da se Crkva ne opterećuje, nego da može pomagati udovicama koje nemaju nikoga od obitelji.",
        "17": "Starješine, koji dobro vode Crkvu, zavređuju dvostruku čast, a osobito oni koji se bave i propovijedanjem i poučavanjem.",
        "18": "Sveto pismo, naime, kaže: »Ne zavezuj usta volu dok obrađuje žito« i »Radnik ima pravo na svoju plaću.«",
        "19": "Ne prihvaćaj tužbu protiv starješine, osim ako nije potkrijepljena svjedočenjem dvojice ili trojice.",
        "20": "Pred cijelom Crkvom prekori one koji ustraju u grijehu, da bi ostali imali straha.",
        "21": "Pred Bogom i Isusom Kristom te izabranim anđelima svečano naređujem da se pridržavaš svega ovoga bez predrasuda i da ništa ne radiš pristrano.",
        "22": "Ne polaži prebrzo ruke ni na koga. Ne sudjeluj u tuđim grijesima, već ustraj u čistoći.",
        "23": "Ne pij ubuduće samo vodu nego i malo vina za želudac zbog svojih čestih tegoba.",
        "24": "Grijesi nekih jasno se vide i unaprijed pokazuju da će im biti suđeno, dok će se grijesi drugih vidjeti tek kasnije.",
        "25": "Isto tako, dobra djela jasno se vide, ali ni ona koja se ne vide neće ostati sakrivena."
    },
    "6": {
        "1": "Svi koji su robovi neka poštuju svoje gospodare u potpunosti, kako se ne bi blatilo Božje ime i naše učenje.",
        "2": "A oni robovi čiji su gospodari vjernici, ne smiju ih ništa manje poštovati zato što su braća. Naprotiv, trebaju im služiti još i bolje, jer svojim dobrim služenjem pomažu vjernicima i ljubljenoj braći. Poučavaj i potiči ljude da tako čine.",
        "3": "Ako tko uči išta drugo i ne slijedi zdravo učenje našega Gospodina Isusa Krista i naše učenje o ispravnom služenju Bogu,",
        "4": "oholi je neznalica. Takav je čovjek bolesno sklon svađi i hvatanju za riječi. To dovodi do zavisti, svađa, klevetanja, sumnjičenja,",
        "5": "neprestanih sukoba s ljudima pokvarenog uma, koji više ne znaju što je istina. Oni smatraju da je služenje Bogu način da se obogate.",
        "6": "Naravno, služenje Bogu donosi veliko bogatstvo ako je osoba zadovoljna onim što ima.",
        "7": "Jer, na svijet ništa nismo donijeli pa tako ne možemo ništa niti odnijeti.",
        "8": "Ali ako imamo hranu i odjeću, budimo time zadovoljni.",
        "9": "A oni koji se žele obogatiti, upadaju u iskušenje i u mnoge zamke ludih i pogubnih požuda koje vode u propast.",
        "10": "Ljubav prema novcu uzrok je svakog zla. Neki su toliko voljeli novac da su skrenuli s puta vjere i nanijeli sebi mnogo boli.",
        "11": "Ali ti, Božji čovječe, izbjegavaj sve to. Teži za pravednošću, pobožnošću, vjerom, ljubavlju, strpljivošću i blagošću.",
        "12": "Bori se da očuvaš vjeru! Osvoji vječni život, na koji si pozvan kad si ispred mnogih svjedoka dao lijepo priznanje istine!",
        "13": "Zapovijedam ti pred Bogom, koji svemu daje život, i pred Isusom Kristom, koji je svjedočio pred Poncijem Pilatom tu istu istinu:",
        "14": "izvršavaj što ti je naređeno da ostaneš čist i besprijekoran dok se naš Gospodin Isus Krist ne vrati.",
        "15": "To će u pravo vrijeme ostvariti Bog, blagoslovljeni i jedini Vladar, Kralj nad kraljevima i Gospodar nad gospodarima.",
        "16": "On je jedini besmrtan i živi u nepristupačnom svjetlu. Njega nitko nikada nije vidio niti ga može vidjeti. Njemu zauvijek pripada sva čast i moć. Amen.",
        "17": "Zapovjedi onima koji su bogati stvarima ovoga svijeta da ne budu bahati. Neka ne polažu svoje nade u nesigurno bogatstvo, nego u Boga koji nas bogato opskrbljuje svime da uživamo.",
        "18": "Neka čine dobro, da budu bogati dobrim djelima, da budu velikodušni i spremni podijeliti ono što imaju s drugima.",
        "19": "Tako će skupljati za sebe nebesko blago, čvrst temelj za budućnost, i uživati u istinskom životu.",
        "20": "Timoteju, čuvaj ono što ti je povjereno! Izbjegavaj isprazno svjetovno brbljanje i učenja suprotna istini koja lažno nazivaju »spoznajom«.",
        "21": "Neki koji su prihvatili tu »spoznaju« odlutali su od vjere. Božja milost neka bude sa svima vama!"
    }
}