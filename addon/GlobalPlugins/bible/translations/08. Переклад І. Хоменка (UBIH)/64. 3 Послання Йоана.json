{
    "1": {
        "1": "Старший — улюбленому Ґаєві, якого люблю у правді.",
        "2": "Любий, бажаю, щоб тобі в усьому велося добре і щоб ти був здоровим, так, як і душі твоїй ведеться добре.",
        "3": "Я дуже був зрадів, коли прийшли брати і засвідчили про твою правду: як ти живеш у правді.",
        "4": "Більшої радости не маю від тієї, як довідатися, що мої діти живуть у правді.",
        "5": "Любий, ти вірно чиниш у тому, що робиш для братів, зосібна ж для чужинців.",
        "6": "Вони свідчили про твою любов перед Церквою. Ти добре зробиш, коли вирядиш їх, як це Богові вгодно.",
        "7": "Вони бо вийшли імени його ради, нічого не бравши від поган.",
        "8": "Отож, ми мусимо таких приймати, щоб були співробітниками правді.",
        "9": "Я писав до Церкви, але Діотреф, що прагне у них бути першим, нас не приймає.",
        "10": "Тому, як прийду, згадаю про його вчинки, що він робить, виговорюючи на нас лихі слова. Та цього йому не досить: він і сам братів не приймає, і боронить тим, які хочуть приймати, і з Церкви виганяє.",
        "11": "Любий, наслідуй не зло, а добро. Хто добро чинить, той від Бога. Хто чинить зло, той не бачив Бога.",
        "12": "А про Димитрія всі свідчать, навіть і сама правда. І ми теж свідчимо й те знаємо, що наше свідоцтво вірне.",
        "13": "Чимало мав я тобі написати, але не хочу писати чорнилом та пером;",
        "14": "надіюсь незабаром побачитися з тобою, то й поговоримо собі усно.",
        "15": "Мир тобі! Вітають тебе друзі. Вітай друзів пойменно."
    }
}