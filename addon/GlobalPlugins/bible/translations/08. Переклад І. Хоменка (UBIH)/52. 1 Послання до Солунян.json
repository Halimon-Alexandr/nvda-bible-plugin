{
    "1": {
        "1": "Павло, Сильван і Тимотей солунській Церкві, що в Бозі Отці й Господі Ісусі Христі: благодать вам і мир!",
        "2": "Ми дякуємо Богові завжди за всіх вас, коли згадуємо про вас у молитвах наших.",
        "3": "Маємо в пам'яті безперестанку діло вашої віри, труд вашої любови та терпеливість вашої надії на Господа нашого Ісуса Христа перед Богом і Отцем нашим,",
        "4": "знаючи, люблені Богом брати, про ваше вибрання,",
        "5": "бо наша до вас євангельська проповідь була не тільки у слові, але й у силі і в Дусі Святім та в повнім переконанні. Ви ж знаєте, як ми поводилися між вами заради вас.",
        "6": "І ви заходилися наслідувати нас і Господа, прийнявши слово посеред численних утисків, з радістю Святого Духа",
        "7": "і, таким чином, ви стали зразком для всіх віруючих у Македонії та в Ахаї.",
        "8": "Від вас бо рознеслося слово Господнє не тільки в Македонії та в Ахаї, але ваша віра в Бога розійшлася по всіх усюдах, так що не треба нам і говорити про те.",
        "9": "Про нас бо там оповідають, який ми успіх мали у вас і як ви від ідолів повернулися до Бога, щоб служити Богові живому і правдивому",
        "10": "та очікувати з неба його Сина, якого він воскресив з мертвих, — Ісуса, що визволює нас від грядучого гніву."
    },
    "2": {
        "1": "Самі ж ви знаєте, брати, що наш прихід до вас не був даремний;",
        "2": "але хоч ми перед тим зазнали страждань та зневаг, як вам відомо, у Филиппах, Бог наш дав нам сміливість проповідувати вам Божу Євангелію з великою запопадливістю.",
        "3": "Бо наша заохота не має в собі ні облуда, ні нечистоти, ані підступу.",
        "4": "Але, як Бог, визнавши нас гідними, доручив нам Євангелію, так ми й говоримо, стараючись подобатися не людям, а Богові, який випробовує серця наші.",
        "5": "Та й не було в нас ніколи лестивого слова, як знаєте, ані таємної зажерливої думки. Бог тому свідок!",
        "6": "Ми не шукали від людей слави, ні від вас, ані від інших,",
        "7": "хоч і могли, як апостоли Христові, бути тягарем вам. Ми, навпаки, були лагідні між вами. Як годувальниця піклується про своїх дітей,",
        "8": "так і ми, з палкого до вас почуття, раді були передати вам не лише Божу Євангелію, а й власні душі; такими дорогими ви нам стали.",
        "9": "Ви пам'ятаєте, брати, про наш труд та про працю: вночі і вдень ми працювали, щоб з вас когось не обтяжити, та проповідували вам Божу Євангелію.",
        "10": "Ви й Бог свідки, як свято, справедливо й бездоганно ми поводилися між вами, віруючими.",
        "11": "Самі знаєте, як ми кожного з вас, мов батько своїх дітей,",
        "12": "просили, умовляли й заклинали жити достойно перед Богом, який вас кличе до свого Царства і слави.",
        "13": "І тому ми також дякуємо Богові безперестанку за те, що ви, ледве почувши від нас слово Боже, прийняли його не як слово людське, а як воно є справді — як Боже слово, що й діє у вас, віруючих.",
        "14": "Ви бо, брати, почали наслідувати Божі Церкви, що в Юдеї у Христі Ісусі, бо й ви терпіли те саме від ваших земляків, як і вони від юдеїв,",
        "15": "які і Господа Ісуса вбили, і пророків, і нас переслідували, чим вони й Богові не подобалися, і усім людям супротивні.",
        "16": "Вони забороняють нам до поган говорити, щоб ті спаслися, тож повсякчасно доповнюють свої провини. Врешті спіткав їх гнів.",
        "17": "А ми, брати, розлучені з вами на коротку хвилину обличчям, не серцем, старалися щоскоріш побачити ваше обличчя: така наша туга за вами.",
        "18": "Тому хотіли прийти до вас, таки я, Павло, — раз і вдруге, та сатана перешкодив нам.",
        "19": "Яка бо наша надія або радість, або вінець слави, як не ви, перед Господом нашим Ісусом, у день його приходу?",
        "20": "Так! Ви — наша слава й наша радість."
    },
    "3": {
        "1": "Тому, не спроможні більше витримати, ми вирішили зостатися самі в Атенах",
        "2": "і вислали Тимотея, нашого брата і слугу Божого в Євангелії Христовій зміцнити вас і підбадьорити у вашій вірі,",
        "3": "щоб ніхто не хитався в цьому горю; самі бо знаєте, що така наша доля.",
        "4": "Бо коли ми були між вами, то ми наперед вам казали, що маємо страждати, як воно й сталось, і вам відомо.",
        "5": "Ось чому я, не спроможний більше витримати, послав довідатися про вашу віру, щоб, бува, не збентежив вас спокусник і щоб наш труд не був даремним.",
        "6": "Тепер же, як повернувся до нас Тимотей від вас і приніс нам добру звістку про віру та любов вашу, а й що завжди нас гарно згадуєте, бажаючи побачити нас, як і ми вас,",
        "7": "то й ми, брати, втішилися вами посеред злиднів та клопотів наших, заради вашої віри;",
        "8": "ми тепер ожили, бо ви стоїте в Господі.",
        "9": "Яку подяку можемо віддати Господеві за всю радість, якою ви нас врадували перед нашим Богом?",
        "10": "Ніч і день якнайревніше молимося, щоб побачити обличчя ваше та доповнити те, чого бракує вашій вірі.",
        "11": "Нехай же сам Бог і Отець наш та Господь наш Ісус вирівняє нашу до вас дорогу!",
        "12": "А вас нехай Господь примножить і наповнить любов'ю один до одного й до всіх, такою самою, яку й ми маємо до вас,",
        "13": "щоб він зміцнив ваші серця бездоганними у святості перед Богом і Отцем нашим за дня приходу Господа нашого Ісуса з усіма його святими."
    },
    "4": {
        "1": "А втім, брати, ми просимо вас і благаємо в Господі Ісусі, щоб, як то ви від нас навчилися як слід жити на вподобу Богові, — як ви і живете, — щоб так досягали дедалі більшого поступу.",
        "2": "Ви бо знаєте, які накази ми дали вам від Господа Ісуса.",
        "3": "Це ж саме воля Божа: святість ваша — щоб ви стримувались від розпусти,",
        "4": "щоб кожний з вас умів тримати своє тіло у святості й пошані,",
        "5": "не в пристрасті жагучій, як погани, які не знають Бога;",
        "6": "не надуживаючи і не кривдячи в цій справі свого брата, бо Господь за те все відплачує, як ми про це вам уже казали та засвідчили.",
        "7": "Бо Бог нас покликав не до нечистоти, а до святости.",
        "8": "Тому, отже, хто на це не зважає, той не чоловіка зневажає, а Бога, що нам дає свого Святого Духа.",
        "9": "А щодо братньої любови, то ви не потребуєте, щоб до вас писати: самі бо ви навчені від Бога любити один одного,",
        "10": "і це чините супроти всіх братів по всій Македонії. Та ми благаємо вас, брати, досягати в цьому дедалі більшого поступу.",
        "11": "Пильно старайтеся жити спокійно, клопотатися кожен своїми справами та працювати власними руками, — так, як ми були наказали,",
        "12": "— і щоб поводилися чесно супроти тих, що зовні, — і ні в чому не зазнавали нестачі.",
        "13": "Не хочемо, брати, залишати вас у незнанні щодо померлих, — щоб ви не сумували, як інші, що не мають надії.",
        "14": "Бо коли ми віруємо, що Ісус умер і воскрес, тож так і тих, які поснули в Ісусі, Бог приведе з ним.",
        "15": "Бо це ми вам кажемо словом Господнім: Ми, що живемо, що залишимося до приходу Господа, — не випередимо тих, що поснули.",
        "16": "Бо сам Господь на даний знак, на голос архангела та при сурмі Божій, зійде з неба, і найперше воскреснуть ті, що вмерли в Христі.",
        "17": "Потім же ми, що живемо, що лишимось, будемо разом з ними вхоплені на хмарах у повітря назустріч Господеві і так будемо з Господом завжди.",
        "18": "Отже, втішайте один одного цими словами."
    },
    "5": {
        "1": "А про часи та пори не маєте, брати, потреби, щоб до вас писати.",
        "2": "Самі бо знаєте, що день Господній прийде, як злодій уночі.",
        "3": "Саме, як говоритимуть: Мир і безпечність, — тоді зненацька злетить на них погибель, як біль на вагітну лоном, — і не уникнуть.",
        "4": "Та ви, брати, не в темряві, щоб вас той день зненацька захопив, як злодій:",
        "5": "бо всі ви — сини світла й сини дня. Ми не належимо ні ночі, ані темряві.",
        "6": "Не спімо, отже, як інші, а чуваймо та будьмо тверезі!",
        "7": "Ті бо, що сплять, сплять уночі, і ті, що впиваються, впиваються вночі.",
        "8": "Ми ж, які належимо дневі, будьмо тверезі, надягнувши броню віри та любови й шолом надії на спасіння.",
        "9": "Бож призначив нас Бог не на гнів, а на те, щоб ми одержали спасіння через Господа нашого Ісуса Христа,",
        "10": "який умер за нас, щоб ми, чи чуваємо, чи спимо, разом з ним жили.",
        "11": "Тому втішайте один одного і будуйте один одного, як то ви й робите.",
        "12": "Прохаємо вас, брати: поважайте тих, які серед вас працюють і які над вами в Господі старшують та на розум вас наводять.",
        "13": "Шануйте їх у надмірі любови за їхню працю. Живіть у мирі між собою.",
        "14": "Благаємо вас, брати: карайте ледачих, малодушних підбадьорюйте, підтримуйте безсилих, супроти всіх будьте терплячі.",
        "15": "Уважайте, щоб ніхто не віддавав нікому злом за зло, а старайтеся робити добро один одному і для всіх.",
        "16": "Завжди радійте.",
        "17": "Моліться без перерви.",
        "18": "За все дякуйте: така бо воля Божа щодо вас у Христі Ісусі.",
        "19": "Духа не гасіте,",
        "20": "пророцтва не легковажте,",
        "21": "усе перевіряйте; тримайте те, що добре,",
        "22": "і стримуйтесь від усякого роду лукавства.",
        "23": "Сам же Бог миру нехай освятить вас цілковито, і нехай уся ваша істота — дух і душа, і тіло — буде збережена без плями на прихід Господа нашого Ісуса Христа.",
        "24": "Вірний той, хто вас покликав, — він і здійснить це.",
        "25": "Брати, моліться і за нас!",
        "26": "Вітайте всіх братів святим поцілунком.",
        "27": "Заклинаю вас Господом прочитати цього листа всім братам.",
        "28": "Благодать Господа нашого Ісуса Христа — з вами!"
    }
}