{
    "1": {
        "1": "Prezbiterul către preaiubitul Gaius, pe care-l iubesc în adevăr:",
        "2": "preaiubitule, doresc ca toate lucrurile tale să-ți meargă bine și sănătatea ta să sporească tot așa cum sporește sufletul tău!",
        "3": "A fost o mare bucurie pentru mine când au venit frații și au mărturisit că ești credincios adevărului și că umbli în adevăr.",
        "4": "Eu n-am bucurie mai mare decât să aud despre copiii mei că umblă în adevăr.",
        "5": "Preaiubitule, tu lucrezi cu credincioșie în tot ce faci pentru frați și pentru străini totodată.",
        "6": "Ei au mărturisit despre dragostea ta înaintea Bisericii. Vei face bine să te îngrijești de călătoria lor într-un chip vrednic de Dumnezeu,",
        "7": "căci au plecat pentru dragostea Numelui Lui, fără să primească ceva de la neamuri.",
        "8": "Este datoria noastră dar să-i primim bine pe astfel de oameni, ca să lucrăm împreună cu adevărul.",
        "9": "Am scris ceva Bisericii, dar Diotref, căruia îi place să aibă întâietatea între ei, nu vrea să știe de noi.",
        "10": "De aceea, când voi veni, îi voi aduce aminte de faptele pe care le face, căci ne clevetește cu vorbe rele. Nu se mulțumește cu atât, dar nici el nu-i primește pe frați și îi împiedică și pe cei ce voiesc să-i primească și-i dă afară din Biserică.",
        "11": "Preaiubitule, nu urma răul, ci binele! Cine face binele este din Dumnezeu; cine face răul nu L-a văzut pe Dumnezeu.",
        "12": "Toți, chiar și Adevărul, mărturisesc bine despre Dimitrie; și noi mărturisim despre el – și știi că mărturisirea noastră este adevărată.",
        "13": "Aș avea să-ți spun multe lucruri, dar nu voiesc să ți le scriu cu cerneală și condei.",
        "14": "Nădăjduiesc să te văd în curând, și atunci vom vorbi gură către gură. Pacea să fie cu tine! Prietenii îți trimit sănătate. Spune-le sănătate prietenilor, fiecăruia pe nume! Amin!"
    }
}