{
    "1": {
        "1": "Від старця до мого улюбленого друга Ґая, якого я насправді люблю.",
        "2": "Любий друже! Я молюся, щоб ти процвітав в усьому, і щоб був здоровий, бо вже я знаю, що ти духовно процвітаєш.",
        "3": "Зрадів я безмежно, коли брати наші прийшли й засвідчили відданість твою правді. Вони розповіли, як неухильно йдеш ти дорогою правди.",
        "4": "І немає для мене більшої радості, ніж чути, що діти мої йдуть дорогою правди.",
        "5": "Мій любий друже! Ти чиниш правильно, коли робиш усе можливе для віруючих братів наших, хоча для тебе вони незнайомі.",
        "6": "Про любов твою вони засвідчили перед церквою. Ти добре зробиш, якщо допоможеш їм продовжити їхню мандрівку, і роби це так, як би то було Богу до вподоби.",
        "7": "Бо пішли вони служити Христу, не приймаючи ніякої допомоги від невіруючих.",
        "8": "Тож ми маємо підтримувати таких людей, щоб стати причетними до служіння істині.",
        "9": "Я написав листа до церкви, але Діотреф, який прагне бути главою її, не приділив йому ніякої уваги.",
        "10": "Тож коли я прийду, то матиму розмову з ним про те, що він робить. Він брехливо обмовляв нас, але й цього йому замало. Крім того, він не виявляє гостинності до віруючих братів наших, а тим, хто хоче їх прийняти, він заважає, і виганяє їх з церкви!",
        "11": "Любий друже! Не наслідуй того, що зле, а наслідуй добре. Той, хто робить добро, належить Богу, а хто чинить зло, Бога не знає.",
        "12": "Про Димитрія всі згадують добре, і то правда. Ми також свідчимо про нього, і ти знаєш, що свідчення наше — правдиве.",
        "13": "У мене є багато про що написати тобі, але не хочу довіряти чорнилу та перу.",
        "14": "Натомість, я сподіваюся побачити тебе незабаром і поговорити віч-на-віч.",
        "15": "Мир тобі! Друзі тут вітають тебе. Будь ласка, привітай пойменно кожного з друзів."
    }
}