{
    "1": {
        "1": "Восьмого місяця другого року правління Дарія слово Господа було Захарії, пророку, сину Верекії, сина Іддо. Всевишній сказав:",
        "2": "«Господь дуже прогнівався на предків ваших.",
        "3": "Тож скажи їм, що Господь Всемогутній каже: „Поверніться до Мене і Я повернуся до вас”». Так каже Всевишній:",
        "4": "«Не будьте такими, як батьки ваші, яким проповідували попередні пророки: „Господь Всемогутній наказує, щоб ви відвернулися від своїх лихих доріг і лихих вчинків, але вони не слухали, уваги на Мене не звертали”.",
        "5": "Де ж батьки ваші тепер? Пророки вічно не живуть.",
        "6": "Однак слова Мої і настанови, що заповідав Я слугам Своїм, пророкам, хіба ж не дійшли вони до батьків ваших? Тоді вони розкаялися й мовили: „Як Господь Всевишній зробив з нами, як на те заслуговували вчинки й путі наші, так Він і вчинив із нами”».",
        "7": "Двадцять четвертого дня одинадцятого місяця (Шевата), на другий рік правління Дарія слово Господа було Захарії, пророку, синові Верекії, сина Іддо.",
        "8": "Якось вночі я бачив щось. Чоловік був верхи на гнідому коні. Він стояв серед миртових дерев у лощині. Позаду нього стояли гніді, вороні та білі коні.",
        "9": "Я спитав у Ангела: «Хто вони, пане мій?» І посланець (Ангел), який розмовляв зі мною, відповів: «Я покажу тобі, хто вони».",
        "10": "І чоловік, що стояв серед миртових дерев сказав: «Це коні, яких Господь послав обійти всю землю».",
        "11": "І коні сказали посланцю Господа, що стояв під миртовими деревами: «Ми подорожуємо землею, на землі спокійно».",
        "12": "І посланець (Ангел) Господа промовив: «Господи Всемогутній, доки не матимеш ти милосердя до Єрусалима й міст Юдеї, на які Ти гніваєшся всі ці сімдесят років?»",
        "13": "Добрими, заспокійливими словами Господь відповів посланцю (Ангелу), що розмовляв зі мною.",
        "14": "Тоді Ангел сказав: «Оповістіть про те, що Господь Всемогутній говорить: „Великою любов’ю кохаю Я Єрусалим і Сіон.",
        "15": "Однак Я вкрай розгніваний зухвалістю народів. Я був розгніваний на них лиш трохи, та їх руками накликав Я страждання на народ мій, але вони принесли занадто велику руїну людям Ізраїлю”.",
        "16": "Тож ось що Господь говорить: „Я повернуся до Єрусалима з милосердям”. Так говорить Господь Всемогутній: „Мій дім буде відбудовано”.",
        "17": "Оповістіть також про те, що Господь Всесильний каже: „Міста Мої знов будуть в статках, Господь знов буде милостивий до Сіону і знову обере Він Єрусалим Своїм містом”».",
        "18": "Потім я підвів очі й побачив чотири роги.",
        "19": "І запитав я посланця, який розмовляв зі мною: «Що то?» Він відповів: «Це роги — то народи, що розсіяли Юдею, Ізраїль та Єрусалим».",
        "20": "Тоді Господь показав мені чотирьох майстрів.",
        "21": "Я спитав: «Що вони робитимуть?» Він відповів: «Ті роги — чотири народи, що руйнували Юдею, розсіявши Ізраїль по далеким країнам. Безжалісні, вони губили людей Божих, але ці робітники прийшли, щоб налякати й скинути руйнівні ті роги»."
    },
    "2": {
        "1": "Тоді я глянув вгору і побачив чоловіка, в руці він мірку мав.",
        "2": "І спитав я: «Куди ти йдеш?» Він відповів: «Обмірювати Єрусалим, щоб побачити, який він завширшки і завдовжки».",
        "3": "Тоді посланець, що розмовляв зі мною, пішов, а інший вийшов йому назустріч.",
        "4": "Він промовив: «Біжи, скажи тому юнакові таке: „Єрусалим буде без мурів, бо житиме у ньому неміряно людей й худоби.",
        "5": "Але Я буду муром вогняним довкола нього, буду славою посеред нього”». Так говорить Господь. Господь говорить:",
        "6": "«Не бариться! Тікайте з півночі, бо порозкидало вас на всі чотири сторони». Так Господь говорить:",
        "7": "«Слухай, народ Сіона! Тікайте ті, хто у вигнанні вавилонському!»",
        "8": "Він послав мене до народів, що грабували вас, Він послав мене, щоб принести вам славу. Ось що Господь Всемогутній говорить: «Хто вдарив вас, той вдарив те, що дороге для Мене.",
        "9": "Вавилоняни в полон забрали народ мій, зробивши їх рабами. Та ось рукою Я змахну над ними, й вони дістануться рабам своїм як здобич». Тоді ви знатимете, що мене послав Господь Всемогутній.",
        "10": "Господь говорить: «Сіону, радій і веселись, бо йду Я оселитися серед тебе.",
        "11": "Багато народів повернеться до Господа в той день. Вони Моїм народом будуть, і оселюсь Я поміж тебе». Тоді ти знатимеш, що мене послав Господь Всемогутній.",
        "12": "Господь знову зробить Єрусалим Своїм особливим містом, та Юдея стане Його часткою спадщини землі святої.",
        "13": "Замовкни, все живе перед Господом, бо Він встає й виходить з помешкання Свого святого."
    },
    "3": {
        "1": "Він показав мені Ісуса, первосвященика, що стояв перед посланцем Господа. Сатана стояв праворуч Ісуса, щоб звинувачувати його.",
        "2": "І посланець Господній (Ангел) сказав сатані: «Хай Господь, Який обрав Єрусалим своїм особливим містом, дорікне тобі, сатано. Всевишній врятував це місто, неначе головешку, що вихоплена з вогню».",
        "3": "Ісус був вдягнений у брудний одяг і стояв перед посланцем (Ангелом).",
        "4": "І той заговорив і сказав Ангелам, які стояли перед ним: «Зніміть з нього цей брудний одяг». Тоді він звернувся до Ісуса: «Дивись, я зняв твої гріхи з тебе, неначе одяг, тож вберися у святкове, чисте вбрання».",
        "5": "І сказав я: «Нехай надінуть чистий тюрбан йому на голову». Тож вони наділи чистий тюрбан на голову йому. Вони одягли його в нове вбрання, і посланець Господній стояв поруч.",
        "6": "Тоді посланець Господній застеріг Ісуса, сказавши:",
        "7": "«Ось що Господь Всевишній говорить: „Якщо ходитимеш дорогами Моїми, якщо робитимеш усе, що доручив тобі Я, тоді судитимеш у храмі Моїм і наглядатимеш за подвір’ям Моїм. І право матимеш ходить між тих ангелів, які тут стоять.",
        "8": "Слухай, Ісусе, первосвященик, та інші священики, які сидять перед тобою, — символ того, що має статися. Ось Я приведу особливого слугу Свого на ім’я „Пагін”.",
        "9": "Ось камінь, що перед Ісусом поклав Я, а на цьому камені одному сім граней. Дивись-но, Я ось вирізьблю на ньому напис, який буде свідченням того, що одного дня Я зніму провину з цієї землі”». Так говорить Господь Всемогутній.",
        "10": "«Того дня, — Господь Всемогутній говорить, — запросите ви одне одного під виноградну лозу та смокву на розмову мирну »."
    },
    "4": {
        "1": "Тоді посланець (Ангел), який розмовляв зі мною, повернувся й розбудив мене, мов того, хто прокидається від сну.",
        "2": "І мовив він до мене: «Що ти бачиш?» Я відповів: «Бачу світильник, виготовлений зі щирого золота. Зверху в ньому — посудина для олії. Сім свічників на ньому й гілка з сімома цівками, що ведуть до кожного з свічників для поповнення олії, розташованих зверху.",
        "3": "Поруч нього два оливні дерева: одне праворуч від посудини, друге ліворуч. Вони дають олію для поповнення свічників».",
        "4": "Тоді я сказав Ангелу, що розмовляв зі мною: «Що воно таке, владико?»",
        "5": "І посланець, що розмовляв зі мною, відповів: «Хіба ти не знаєш, що воно таке?» І я зізнався: «Ні, пане мій, не знаю».",
        "6": "І він пояснив: «Це слово Господа Зерувавелові: „Ніхто не здатен досягти чогось своєю власною силою та владою, але тільки за допомогою Духа Мого”. Так говорить Господь Всемогутній.",
        "7": "Для Зерувавела ця велика гора буде неначе рівнина. Він збудує храм, та коли він покладе останній краєугольний камінь у будівлю, усі загукають: „Це гарно! Це гарно!”»",
        "8": "І було до мене слово Господа:",
        "9": "«Руки Зерувавела закладуть підвалини храму цього, руки його закінчать цю справу. Тоді ти знатимеш, що Господь Всемогутній послав до мене вас.",
        "10": "Люди не будуть соромитися маленьких справ, та зрадіють, коли побачать як Зерувавел, с виском у руці, міряє завершену будівлю. Тож сім граней того каменю — то очі Господні, які чатують на всі боки, та бачать все, що коїться на землі».",
        "11": "Тоді я (Захарій) запитав: «Що то за дві оливи по обох боках світильника?»",
        "12": "І ще я запитав його: «Що то за гілки оливних дерев, що виливають золоту оливу крізь дві золоті цівки?»",
        "13": "І він відповів мені: «Хіба ти не знаєш, що то означає?» Я сказав: «Ні, володарю мій».",
        "14": "І він мовив: «Це — двоє благословенних, що служитимуть Господу усієї землі»."
    },
    "5": {
        "1": "Я підвів очі і знову побачив сувій, що витав у повітрі.",
        "2": "І він спитав мене: «Що ти бачиш?» Я відповів: «Я бачу сувій, що літає в повітрі. Довжина його двадцять ліктів, а ширина десять ліктів ».",
        "3": "І він сказав мені: «На сувої написано прокляття: на одному боці — прокляття, що лягає на всіх злодіїв, а з другого — на тих, хто облудно присягається, та не виконує своїх обіцянок».",
        "4": "«Я нашлю прокляття, — Господь Всемогутній говорить, — тож воно ввійде в дім злодія й у дім того, хто облудно присягається іменем Моїм, і залишиться посеред дому його, і зруйнує хату ту: і дерево, й каміння так само».",
        "5": "Тоді посланець, що розмовляв зі мною, вийшов і промовив до мене: «Подивись угору і побач, що то наближається до нас?»",
        "6": "І я спитав: «Що то?» Він відповів: «То вимірювальний кошик. Він важить скільки гріха наробили люди цієї країни».",
        "7": "Тоді кругла олив’яна кришка піднялася, а там сиділа жінка всередині мірила.",
        "8": "І він сказав: «Це — нечестивість». Він штовхнув її всередину кошика-мірки й кинув олив’яну кришку на отвір.",
        "9": "Я подивився вгору і побачив дві жінки, що наближалися до нас. Мали вони крила, мов лелеки, які розпросторено було, щоб уловлювати вітер. І підняли вони мірило в повітря.",
        "10": "І мовив я до посланця, що розмовляв зі мною: «Куди вони несуть кошик-мірило?»",
        "11": "Він відповів: «Вони намірилися побудувати йому храм у землі Шинар. Коли його збудовано буде, мірило буде встановлено в підмурівку його»."
    },
    "6": {
        "1": "Тоді знову підвів я очі й побачив, як чотири колісниці виходили з-поміж двох бронзових гір.",
        "2": "Гніді коні везуть першу колісницю, а вороні коні — другу.",
        "3": "Білі коні везуть третю колісницю, а сірі в яблуках — четверту.",
        "4": "І спитав я в посланця Ангела, що розмовляв зі мною: «Що це, мій володарю?»",
        "5": "Посланець Ангел відповів мені: «Це чотири вітри небесні, що виходять після того, як стояли перед Володарем усієї землі.",
        "6": "Вороні коні ідуть у північні землі, білі коні йдуть у західні, гніді — на схід, а сірі в яблуках ідуть у південні землі».",
        "7": "І могутні коні вийшли, вони рвалися скакати, скакати по всій землі. І сказав він: «Ідіть! Пройдіть усією землею». І пройшли вони всією землею, кожен своєю стороною.",
        "8": "Тоді він гукнув до мене: «Дивися, коні, які пішли в північні землі Вавилон, скінчили там працю свою. Тож тим самим вони дали спокій духу моєму, і Я більш не гніваюся!»",
        "9": "Слово Господа було мені:",
        "10": "«Дістанеш золото і срібло від засланих Гелдаї, Товії та Єдаї, і того ж дня піди до дому Йосії, сина Софонії, що прийшов з Вавилона.",
        "11": "Візьмеш срібло і золото і зробиш корону. І надінеш на Ісуса, сина Йозадака, первосвященика.",
        "12": "І скажи йому, що Господь Всемогутній так говорить: „Ось чоловік, ім’я якого „Пагін”, він виросте великий, й дім Господа збудує.",
        "13": "Господній храм збудує він і буде в шані. Він сидітиме і правитиме на престолі, й стоятиме священик біля нього. Й обидва працюватимуть у мирі між собою”.",
        "14": "А вінець буде пам’яттю в Господньому храмі про Гелдаю, Товію та Єдаю, а ще Йосію, сина Софонії».",
        "15": "Ті, хто живуть далеко, прийдуть і збудують храм Господа і знатимуть, що Господь Всемогутній послав мене до вас. І станеться це, якщо зробите ви те, що Господь наказав вам зробити."
    },
    "7": {
        "1": "Четвертого року правління царя Дарія слово Господа було Захарії, четвертого дня дев’ятого місяця Кислева.",
        "2": "З Бетела було послано Шарезера, Реґем-Мелека та його людей благати милості Господньої.",
        "3": "Вони спитали священиків, що служили в домі Господа Всемогутнього, і пророків: «Чи маємо тужити й поститися протягом п’ятого місяця, як це робили багато років?»",
        "4": "Тоді було мені таке слово Господа Всемогутнього:",
        "5": "«Скажи всім людям краю і священикам: „Коли ви постилися й тужили п’ятого й сьомого місяця протягом сімдесяти років, чи ви справді для Мене то робили? Ні!",
        "6": "Коли ви їсте й п’єте, ви робите все це тільки для свого блага.",
        "7": "Це ті самі слова, що Господь проголошував через пророків минулого, коли Єрусалим був заселений і процвітав, а також міста навколо нього: Неґев і Шефела — що були заселені людьми”».",
        "8": "То було Захарії таке слово від Господа:",
        "9": "«Ось що Господь Всемогутній говорить: „Судіть праведним судом і майте співчуття та милосердя до своїх сусідів.",
        "10": "Не утискайте удовиць й сиріт, чужинців й бездомних бідаків. Не замислюйте одне на одного планів злих”.",
        "11": "Але вони не слухались і відвертались вперто, вони уваги не звертали на Мої слова.",
        "12": "Вони серця свої закам’яніли, щоби не чуть закону й слів, які Господь Усемогутній їм посилав зі Своїм Духом, Він його з пророками минулого посилав. Тому Господь Всевишній і наслав Свій гнів на них».",
        "13": "Господь Всесильний так говорить: «Коли Я кликав, та вони не чули, тепер вони покликали, та Я не почув.",
        "14": "Я приведу народи інші проти них як бурю. Невідомий їм народ прийде й зруйнує всю країну, тож згине вся її краса, перетворившись на пустелю»."
    },
    "8": {
        "1": "Слово Господа Всемогутнього було знову.",
        "2": "Ось що Господь Всемогутній говорить: «Великою любов’ю кохаю Я Сіон, але ревно Я розгніваний на неї».",
        "3": "Ось що Господь говорить: «Я повертаюсь до Сіону й житиму серед Єрусалима. Єрусалим називатимуть „Вірне місто”, а гору Господа Всемогутнього — „Свята гора”».",
        "4": "Ось що Господь Всемогутній говорить: «Знову старі чоловіки й жінки сидітимуть вздовж вулиць Єрусалима. Кожен із ціпком у руці через глибоку старість.",
        "5": "Вулиці міста сповнені будуть хлопцями й дівчатами, що гратимуться там».",
        "6": "Ось що Господь Всемогутній говорить: «Хоча це може видаватися неможливим решткам цього народу в ті дні, хіба воно також неможливе для Мене?»",
        "7": "Ось що Господь Всемогутній говорить: «Я визволю народ Мій із країн сходу і з країн заходу.",
        "8": "Я приведу їх сюди, й вони житимуть у Єрусалимі. Вони будуть Моїм народом, а Я буду їхнім Богом у правді та праведності».",
        "9": "Ось що Господь Всемогутній говорить: «Хай сильними будуть руки ваші, ви, хто чує тепер ці слова з уст пророків, що жили, коли закладено було підвалини дому Господа Всемогутнього, щоб збудувати храм.",
        "10": "Бо перед тим не було грошей найняти робітників і не орендувати худобу. Небезпечно було подорожувати, існувала постійна загроза, бо Я людей одне на одного підбурив.",
        "11": "Нині не так, як колись, Я буду з рештками цього народу». Так говорить Господь Всемогутній:",
        "12": "«Справді, вони мирно сіятимуть, лоза даватиме плоди, земля даватиме врожай, а небо дасть росу. І це все Я дам у спадщину решткам Мого народу.",
        "13": "І буде так: як ви, доме Юди і доме Ізраїля, були прокляттям поміж народів, так само Я визволю вас, і ви будете благословенням. Не бійтеся, хай силою наповнитеся ви».",
        "14": "Бо ось що говорить Господь Всемогутній: «Як Я намислив заподіяти вам лихо, коли предки ваші Мене розгнівали». Так говорить Господь Всемогутній: «Я не змилостивився,",
        "15": "Я знову вирішив зробити добро в ці дні Єрусалиму й дому Юди. Та не бійтеся!",
        "16": "Ось що ви маєте робити: говоріть правду одне одному, провадьте правду й мирну справедливість у судах.",
        "17": "Ніхто хай не замислює в серці своєму лиха іншому, не беріть собі за звичку облудно присягатися, бо Я все це ненавиджу». Так говорить Господь.",
        "18": "І було мені слово Господа Всемогутнього.",
        "19": "Ось що Господь Всемогутній говорить: «Піст четвертого місяця, піст п’ятого місяця, піст сьомого місяця й піст десятого місяця стануть радісними й веселими святами, щасливими святами для дому Юди. Отже, любіть правду й мир».",
        "20": "Ось що Господь Всемогутній говорить: «До Єрусалима знов прийдуть народи й люди з інших міст.",
        "21": "З одного міста йтиме люд до іншого і скаже: „Ходімо Господа умилостивити, ходім шукати милості у Всемогутнього”. А інші люди скажуть: „І ми підемо!”»",
        "22": "Багато народів і могутніх племен прийдуть умилостивити Господа Всемогутнього в Єрусалимі, шукаючи милості Господа.",
        "23": "Ось що Господь Всемогутній каже: «У ті дні багато людей із усіх різномовних народів прийдуть до юдеїв, ухопляться за край вбрання кожного єврея і скажуть: „Дозвольте ми підемо з тобою, щоб Всевишньому служити, бо чули ми, що Господь з вами”»."
    },
    "9": {
        "1": "Це слово Господа проти землі Гадрах та Дамаску: Слово Господь зійде, бо бачить Він, що робиться в усіх колінах Ізраїля. Усі народи сподіваються на Його допомогу.",
        "2": "Слово Господа також зійде на Гамат, що з ним межує, також на Тир і Сидон, бо вони дуже мудрі.",
        "3": "Тир збудував твердиню й накопичив собі срібла, мов того пороху, а золота, немов багна на вулицях.",
        "4": "Та ось Володар мій забере геть усе Його майно, Він змиє його морем, пожере вогнем.",
        "5": "Побачить Ашкелон і злякається, Ґаза здригнеться від жаху і Екрон також, і розвіються сподівання її. Не буде більше царів у Ґазі, а Ашкелон обезлюдніє.",
        "6": "Пануватимуть в Ашдоді злі люди, і викоріню Я пиху филистимлян.",
        "7": "Вони більше не їстимуть криваве м’ясо, або яку іншу заборонену їжу. Всі рештки филистимлян стануть одним з колін Юдеї; це станеться з Екроном, як і з євуситами.",
        "8": "Я захищу Мою країну, не давши кривднику пройти землями її, бо Своїми очами бачив Я, як у минулому страждав народ Мій.",
        "9": "Радуйся вельми, народ Сіону, радісно скрикуй, народ Єрусалима, дивися, йде твій цар до тебе. Він справедливий, звитяжний, їде, смиренний, верхи на молодому ослі, на дитині робочої ослиці.",
        "10": "Я вигублю колісниці з Ефраїму і коней із Єрусалима. І буде зламано лук війни. Цар проголосить мир народам. Від моря і до моря буде править він, від самого Євфрату — до кінця землі.",
        "11": "Єрусалиме, ми кров’ю скріпили Угоду твою, тож Я визволю з колодязя сухого тих з народу твого, кого ув’язнено було.",
        "12": "Вертайтесь до дому, в’язні, зараз вам є на що надію мати. Сьогодні сповіщаю про те, що Я повертаюсь к вам!",
        "13": "Бо Я тягну Юдею, наче лук, стрілою Ефраїм моєю буде. Сіоне, підніму синів твоїх на греків, Я розмахнусь тобою, мов мечем звитяжного бійця.",
        "14": "Господь повстане проти них, Його стріла, мов блискавка, ударить. Господь, Володар мій, засурмить в сурму і виступить з південних буревіїв.",
        "15": "Господь Всемогутній захистить їх, тож матимуть вони що їсти вразять ворогів своїх камінням з пращі. Кров питимуть, немов вино, і будуть повні, наче келих, як роги вівтаря, по вінця повні.",
        "16": "Тоді Господь, Бог їхній, порятує їх. Народ Його, мов вівці, буде, народ блищатиме, немов коштовності в короні.",
        "17": "Все буде гаразд! Багато буде пшениці й молодого вина, та вродиться багато хлопців і дівчат."
    },
    "10": {
        "1": "Просіть у Господа дощів навесні, бо Господь — Творець блискавок і злив. Він кожному дарує польові рослини.",
        "2": "Боввани говорять пусте, а віщуни бачать брехливі з’яви. Тлумачі снів теревенять дурниці, вони втішають, та дарма. Тому й блукають вони, мов ті вівці, страждають, бо пастуха немає.",
        "3": "Всевишній Бог говорить: «Я дуже розлючений на пастухів, тож покараю вожаків». Бо народ Юдеї — то паства Його, та Він піклується про неї. Господь Всемогутній пильнуватиме за стадом Своїм, неначе воїн доглядає за славним конем бойовим.",
        "4": "З Юдеї вийдуть разом кожна частина війська, наріжний камінь, прикілок, лук бойовий і командир кожного полку.",
        "5": "В битві будуть вони, як воїни, що топчуть порох на вулицях. Вони воюватимуть, бо Господь із ними і осоромлять навіть кіннотників.",
        "6": "«Я зміцню народ Юди і врятую народ Ізраїлю. Я поверну їх, бо Я дбаю про них. Я ставитимуся до них так, немовби ніколи не відкидав їх, бо Я — Господь Бог їхній, і Я відгукнуся до них.",
        "7": "Ефраїмці будуть наче ті воїни, що випили занадто вина, а їхні діти те побачать і теж звеселяться. Тож зрадіють усі вони разом із Господом.",
        "8": "Я гукну їх і зберу, бо Я їх викупив, і стануть вони численні, як були і колись.",
        "9": "Хоч Я розсіяв їх поміж народами, але вони пам’ятатимуть Мене в краях далеких. Вони дадуть життя дітям своїм і разом повернуться додому.",
        "10": "Я поверну їх із землі Єгипту, Я позбираю їх з Ассирії й приведу в землі Ґілеаду та Ливану, і для них усіх не вистачатиме місця.",
        "11": "Все станеться як і раніше, коли Я вивів їх з Єгипту. Я вдарю по хвилях морських і люди перейдуть через море турботи. Я, Всевишній, висушу річки і струмки, та знищу ассирійську пиху і єгипетську міць.",
        "12": "Я зміцню людей Своїх, тож вони будуть жити для Мене та імені Мого», — Господь говорить."
    },
    "11": {
        "1": "Відчини брами свої, Ливане, щоби кедри твої міг пожерти вогонь.",
        "2": "Стогни, ялівцю, бо кедр упав, пишні дерева згублено. Стогніть башанські дуби, бо повалились ліси непрохідні.",
        "3": "Голосять пастухи, бо спустошені пасовиська розкішні. Рикають леви, бо спустошені чагарі Йордану.",
        "4": "Ось що говорить Господь мій Бог: «Паси овець, призначених на забій».",
        "5": "Ті, хто купує їх, ріже безкарно і каже: «Благословен Господь, бо я розбагатів». Їхні пастухи співчуття до них не мають.",
        "6": "Тож більше не матиму Я співчуття до тих, хто мешкає у краї. Так говорить Господь: «Я видам кожного з них до рук сусіди і його царя. Вони спустошать землю, та Я не визволю народ із рук їхніх.",
        "7": "Виходить, Я випасав овець, призначених на заріз, овець, що належали торговцям. Тож взяв Я собі дві палиці, одну назвав Ласка, а другу — Згода, і випасав овець.",
        "8": "Я здихався трьох пастухів за один місяць. Бо урвався Мій терпець, і вони теж відчули до Мене огиду».",
        "9": "І Я сказав: «Я не пастиму вас. Хай та, що вмирає, помре, а та, що має загинути, загине, жінки, що лишаються, хай пожеруть плоть одне одного.",
        "10": "Тож узяв Я Свою палицю Ласка і зламав навпіл, щоб показати, що ламаю Я Мій Заповіт, укладений з усіма народами.",
        "11": "І того ж дня був він зламаний. І торгівці вівцями, що спостерігали за Мною, зрозуміли, що то було слово Господа».",
        "12": "І сказав Я їм: «Якщо це правильно в ваших очах, дайте мені платню мою, а якщо ні, не платіть». І вони сплатили Мені тридцять срібняків.",
        "13": "Тоді Господь сказав мені: «Поклади до скарбниці ту „велику ціну”, в яку вони оцінили Мене». Тож узяв я тридцять срібняків і поклав їх у храмі Господа в скарбницю.",
        "14": "Тоді я поламав свою другу палицю — палицю Згоди, щоб показати, що я розриваю братерство між Юдеєю та Ізраїлем.",
        "15": "І Господь сказав мені: «Знову візьми знаряддя пастуха дурного.",
        "16": "Бо ось Я поставлю над краєм пастуха, який не дбатиме про тих, що пропали, не шукатиме молодих, не лікуватиме поранених, не годуватиме здорових. Але усі вгодовані будуть пожерті — лише ратиці залишаться».",
        "17": "Горе дурному пастухові, що отару покидає! Хай меч впаде на його руку і його праве око. Хай всохне геть його рука, і хай осліпне він на праве око!"
    },
    "12": {
        "1": "Сумне пророцтво Господа про Ізраїль, Того, Хто створив небеса, Хто заснував землю, Хто вселив дух у людину. Господь говорить:",
        "2": "«Я оберну Єрусалим на чашу отрути для всіх навколишніх народів. Вони нападуть на Юдею, тож під час облоги Єрусалим попаде у пастку.",
        "3": "Того дня зроблю Я Єрусалим тяжким каменем для всіх народів. І всіх, хто намагатиметься зрушити його, буде тяжко вражено. І зберуться разом усі народи землі проти нього.",
        "4": "Того дня Я вражу кожного коня переляком, а його вершника панікою вдарю. Я пильнуватиму за домом Юди і кожного коня усіх народів осліплю.",
        "5": "Тоді старійшини Юдеї скажуть у серці: „Сила мешканців Єрусалима в Господі, Всемогутньому Богові їхньому”.",
        "6": "Того дня покладу Я старійшин Юдеї, мов жаровню, на купу хмизу, будуть вони мов смолоскип на снопі. Вони пожеруть усі навколишні народи праворуч і ліворуч, а Єрусалим знову житиме безпечно на своєму місці, в Єрусалимі».",
        "7": "Першими Господь врятує намети Юдеї, щоб слава дому Давида і мешканців Єрусалима не перевершила славу Юдеї.",
        "8": "Того дня Господь захистить мешканців Єрусалима, і той серед них, хто спотикався, того дня буде, стане великим воїном, немов Давид, а дім Давидів буде, мов богів зібрання, мов Посланець Господній йде перед ними.",
        "9": "Того дня Я заходжусь нищити всі народи, що виходять проти Єрусалима.",
        "10": "Я виллю на дім Давида й мешканців Єрусалима дух ласки й молитви, і вони дивитимуться на Мене як на Того, Кого вони простромили, і тужитимуть за Ним як за єдиним сином, гірко побиватимуться, як за первістком.",
        "11": "Того дня в Єрусалимі здійметься велике голосіння, як голосіння за Хадад-Риммоном у долині Меґіддо.",
        "12": "Голоситиме земля, кожна родина окремо, рід дому Давида сам і жінки їхні самі, рід дому Натана сам по собі, й жінки їхні окремо,",
        "13": "рід дому Левія окремо, і жінки їхні окремо, рід Сімеона окремо й жінки їхні окремо.",
        "14": "Всі роди, що лишилися, кожна родина окремо і жінки їхні лементуватимуть окремо."
    },
    "13": {
        "1": "Того дня відкриється джерело дому Давида і мешканцям Єрусалима для очищення від гріха й нечистоти.",
        "2": "«Того дня, — Господь Всемогутній говорить, — Я викоріню імена бовванів з краю, і більше не згадуватимуть їх. Я викоріню як пророків, так і дух нечистоти з цього краю.",
        "3": "А якщо хтось усе ще пророкує, тоді батько й мати, що породили його, скажуть: „Не жити тобі, бо брешеш іменем Господа”. Тож батько й мати, що породили його, проштрикнуть його, коли пророкуватиме.",
        "4": "Того дня кожен пророк засоромиться розповідати людям про те, що бачив у з’явах. І більше вони не вдягатимуть волосяницю заради обдурювання, які вони видають за пророцтва.",
        "5": "І кожен мовить: „Я не пророк. Я селянин, бо батракував із малку”.",
        "6": "І якщо хтось його спитає: „Що то за рани в тебе на руках?” — Він відповість: „Мене поранено було в домі друзів моїх”».",
        "7": "«Здіймися, меч, проти пастуха, проти Мого друга доброго, — говорить Господь Всемогутній. — Удар пастуха, щоб вівці порозбігалися, і Я покараю малих оцих».",
        "8": "«І по всьому краї, — Господь говорить, — дві третини вигублено буде. Вони загинуть, а одна третина лишиться.",
        "9": "І Я проведу цю третину через вогонь, Я їх очищу, мов срібло, і випробую їх, як випробовують золото. Вони взиватимуть до Мене, і Я їм відповім. Я їм скажу: „Ви — народ Мій”. А вони казатимуть: „Господь — наш Бог”»."
    },
    "14": {
        "1": "Надходить день Господній, і здобич буде поділено між тебе.",
        "2": "Я зберу всі народи разом до Єрусалима, щоб воювати проти нього. Місто буде здобуто, будинки пограбовано, жінок зґвалтовано. Половина міста в неволю піде, але решту людей не буде викорінено з міста.",
        "3": "Тоді виступить Господь і воюватиме проти тих народів, як воював Він раніше.",
        "4": "Того дня стоятиме Він на Оливній горі, навпроти Єрусалима — на сході. І гора Оливна розколеться навпіл зі сходу на захід і стане величезна долина. Половина гори зсунеться на північ, а друга на південь.",
        "5": "І втечете ви долиною між горами Моїми, бо долина між горами сягатиме аж Азалу. Ви втікатимете, як утікали від землетрусу під час царювання Уззії, царя юдейського. Тоді прийде Господь Бог мій і всі святі з Тобою.",
        "6-7": "То буде особливий день, коли не буде ані світла, ані холоду, ані морозу. Тільки Господь знає як, але в той день не буде ані дня, ані ночі, бо світло буде навіть увечері.",
        "8": "Того дня жива вода потече з Єрусалима. Половина її потече на схід, а друга — до Середземного моря на заході. Так буде влітку і взимку.",
        "9": "І Господь царюватиме на всієї землі. Того дня Господь буде Богом єдиним, єдиним іменем, якому будуть поклонятимуться люди.",
        "10": "І весь край від Ґеви до Риммона, на південь від Єрусалима, стане мов Арава. Він підніметься і лишиться на своєму місці від брами Веніаминової до краю Першої брами (Кутової брами), і від вежі Гананел до царських винодавилень.",
        "11": "І житимуть у ньому люди, й ніколи більше зруйнуєтеся його ворог, і Єрусалим житиме безпечно.",
        "12": "І буде чума, якою Господь вразить усі народи, які воювали проти Єрусалима. Він віддасть тіла їхні гниттю, ще як вони стоятимуть на ногах. Очі їхні гнитимуть в зіницях, і язик їхній гнитиме в роті.",
        "13": "Того дня Господь спричинить страшний розпач серед них. Вони хапатимуть одне одного за руку, намагаючись убити одне одного.",
        "14": "Навіть Юдея воюватиме проти Єрусалима, навіть коли армії інших народів оточуватимуть місто. Після битви залишаться гори золота, срібла і багатого вбрання.",
        "15": "Така ж чума вразить коней і мулів, верблюдів і віслюків. Справді кожну тварину в таборах вразить та чума.",
        "16": "І всі, хто лишиться з усіх народів, які виступлять проти Єрусалима, щороку приходитимуть поклонятися Царю, Господу Всемогутньому, і святкуватимуть Свято Кущів.",
        "17": "Коли ж якесь із племен на землі не піде до Єрусалима, щоб вклонитися Царю, Господу Всемогутньому, то не проллється на них дощ.",
        "18": "Коли ж плем’я Єгипту не підніметься й не прийде до Єрусалима, то чума, якою Господь вражає народи, що не приходять відзначати Свято Кущів, напевне впаде на них.",
        "19": "Це буде кара Єгипту і кара всім народам, що не приходять відзначати Свято Кущів.",
        "20": "Того дня на дзвіночках у коней написано буде: Святиня для Господа. І казани в храмі Господньому так само вважатимуться святими, як чаші перед вівтарем.",
        "21": "Кожен казан в Єрусалимі та в Юдеї буде посвячено Господу Всемогутньому. І всі, хто жертвуватиме, прийдуть до храму, варитимуть у них пожертви. І більше ніколи в храмі Господа Всемогутнього не буде ханаанців."
    }
}