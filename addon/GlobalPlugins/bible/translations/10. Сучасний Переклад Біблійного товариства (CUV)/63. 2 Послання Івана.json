{
    "1": {
        "1": "Старець – вибраній пані та її дітям, яких я насправді люблю, і не тільки я, а й усі, хто пізнав істину,",
        "2": "через правду, що перебуває в вас і буде з нами повік!",
        "3": "Нехай буде з вами благодать, милість, мир від Бога Отця і [Господа] Ісуса Христа, Сина Отця, – в істині та в любові!",
        "4": "Я дуже зрадів, що знайшов між твоїми дітьми таких, які ходять в істині, згідно із заповіддю, яку ми одержали від Отця.",
        "5": "І тепер прошу тебе, пані, – не так, наче нову заповідь пишу тобі, але ту, яку ми мали від початку: щоб ми любили одне одного.",
        "6": "А любов ця: аби ми жили за Його заповідями! Це заповідь, про яку чули ви від початку, – щоб у ній ви перебували.",
        "7": "Адже багато ошуканців увійшло у світ, які не визнають, що Ісус Христос прийшов у тілі; такий є обманщик і антихрист.",
        "8": "Стережіться, щоб ви не втратили того, над чим ми працювали, але щоб отримали повну нагороду.",
        "9": "Кожний, хто чинить переступ і не залишається у вченні Христа, Бога не має. Хто перебуває у вченні, той має і Отця, і Сина.",
        "10": "Коли хто приходить до вас, але не приносить цього вчення, не приймайте його в дім і не вітайте його.",
        "11": "Адже хто його вітає, той стає співучасником його злих вчинків.",
        "12": "Багато чого мав я вам написати, та не забажав чорнилом на папері. Але сподіваюся бути у вас і говорити з уст в уста, щоб наша радість була повною.",
        "13": "Вітають тебе діти твоєї вибраної сестри. [Амінь]."
    }
}