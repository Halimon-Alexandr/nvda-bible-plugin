{
    "1": {
        "1": "Павло, в’язень Ісуса Христа, та брат Тимофій – улюбленому Филимонові, нашому помічникові,",
        "2": "і [улюбленій] сестрі Апфії, і Архипові, нашому сподвижникові, і твоїй домашній Церкві:",
        "3": "благодать вам і мир від Бога, нашого Отця, і Господа Ісуса Христа.",
        "4": "Завжди дякую моєму Богові, пам’ятаючи про тебе в моїх молитвах,",
        "5": "почувши про твою любов і віру, яку маєш до Господа Ісуса і до всіх святих,",
        "6": "аби спільність твоєї віри була діяльною в пізнанні всього доброго, що є в нас в [Ісусі] Христі.",
        "7": "Через твою любов я маю велику радість і втіху, бо ти, брате, заспокоїв серця святих.",
        "8": "Отже, хоч я і маю велику відвагу в Христі тобі наказувати про те, що потрібне, –",
        "9": "проте радше з любові благаю. Я, Павло, старець, а тепер ще й в’язень Ісуса Христа,",
        "10": "благаю тебе за мого сина, якого я породив у кайданах, за Онисима,",
        "11": "який колись тобі був непотрібний, та нині й тобі, й мені дуже потрібний.",
        "12": "Його відіслав я тобі, він – моє серце. [Тож ти прийми] його.",
        "13": "Я його бажав у себе залишати, щоби замість тебе послужив мені в кайданах за Євангелію,",
        "14": "але без твого відома я не хотів нічого робити, аби твоє добродійство не було примусовим, але добровільним.",
        "15": "Можливо, він задля цього відлучився на якийсь час, щоб ти прийняв його навіки, –",
        "16": "вже не як раба, але вище від раба, – як улюбленого брата, – особливо для мене, і тим більше для тебе: і за тілом, і в Господі.",
        "17": "Отже, коли маєш мене за друга, прийми його, як мене.",
        "18": "Коли ж він у чомусь скривдив тебе або що винен, то зарахуй це мені.",
        "19": "Я, Павло, написав своєю рукою: я віддам; не кажу тобі, що й самого себе ти мені винен.",
        "20": "Так, брате: нехай одержу від тебе те, що прошу в Господі. Заспокой же моє серце в Христі!",
        "21": "Переконаний у твоїй слухняності, я написав тобі, знаючи, що зробиш більше того, що кажу.",
        "22": "А разом з тим приготуй мені помешкання, бо сподіваюся, що завдяки вашим молитвам буду вам подарований.",
        "23": "Вітає тебе Епафрас – мій співв’язень у Христі Ісусі,",
        "24": "Марко, Аристарх, Димас, Лука – мої співпрацівники.",
        "25": "Благодать [нашого] Господа Ісуса Христа з вашим духом. [Амінь]."
    }
}